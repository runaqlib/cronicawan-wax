---
pid: obj02
page: 7
language: qu
layout: transcription
collection: transcriptions
transcription: |
  **7**
  
  
  
  _**Llaqtaq Sunqunpi**_
  
  
  
  Cronicawan Lima Llaqtapi chunka p’unchay Inti Raymi Killa 1975
  
  
  
  **Hinatan Cronicawan qilqata chaskiranku**
  
  
  
  Cronicawan mit'alin, Washington W."Latorre: wasinkama chayaykun. Paymi Runasimi yachachiq, Paytan hinata tapuriyku: Cronikawan: Imaynatan chaskiranki Cronicawan mit'ali qilqata. "lashington W. Latorre: Cronicawan qilqatan ancha kusisqa chaskiykuni; imaraykun,, ñawpaqmanta pacha rikhuriqtin, hinata rikurana: Revolusionpa Rimaynin nispa, chaymi nini, kunanmi ichaqa Revolusion mast'arikunqa Tupaq Amaruq siminpi nispa.
  
  
  
  Yacharqanin, imaynan qankuna kay qilqa rikhurinanpaq llank’asqaykichista; iskay kinsa p’unchaymi pacha illariykama llank’asqaykichista, tukuy Peru suyuntinpi kay Cronicawan rikhurinanpaq. Chay raykun qankunata yupaychaykichis, kay llaqtanchis, musuq, ancha allin kawsayman chayananpaq. Ñuqataqmi kunanmanta pacha qankunawan llank’asaq, qankunawan kushka qilqasaq, allinta yuyaykuspa kay llaqtanchis maypin kananman churananchispaq. Runa simi rimaq masinchis, kikin mama siminpi, kay llaqtanchispa musuq kawsayman purisqanta yachanankupaq.. Cronicawan: Yachaytan munayku. aliin, mana auin kay Cronicawan kasqanta; sut'illa mana aliin kasqantapas niy: W. Latorre: Ñawpaq rikhurisqanmanta pachan rikurani, khaynata Revolusionpa Rimayni, nispa, chaymi ñuqa nirani, kay sutiqa manan allinqelqasqachu kashan; pisishanmi huj inichay chupanpi. Revolusionpa Rimaynin, ninanmi karan. Chaymantan, qilqa lluqsimuqtintaq hinata rikuni: Revolusion Rimaynipa nispa; chaymi nirani, kay sutiqa manan allin qelqasqachu kashan, manan chayta hamut'anichu. Pantasqachu hina kashan. Cronicawan: Ari, pantasqan. Revolusionpa Rimaynin, rikusqaykita hinan qilqarayku. Ichaqa niykin, makinakunapi qilqilqaqkunan, chayraqruna siminchista qilqasqata rikushanku, mana riqsisqanpaykunapaq; chayqa chanillanmi chaypantay. Ñuqaykupas pantallaykutaq, ichaqa q’aya p’unchaykunapin allinta qilqasaqku W. Latorré: Kayta niyta munayman: Qankunan, kay Runasimi qelqawan yachachiyta. qallarishankichis, runasimi rimaqkunan yachanqaku, churasqaykichis hina, iman oleoducto kasqanta, manan sayarichisqanchista yacnanauankupaqachu, aswanmi yachanqaku imas petrolo kasqanta chay hawamantaq yachachinkischis, imapaqtaq chay petrollo allin, imata
  
  
  
  taq chaywan ruwakun. Yachachinki chisllataqmi, imatan kunan ruwakushan petrolloq aswan allin hat'allisqa kananpaq. Chayraq chay ruwasqaykichis ruwakushan, ñawpariymanta pacha runakunaq yuyayninta apaspa Chaymi ancha alin. Cronicawan: Imatawantaq rikurankiri: W. Latorre: Rikunin, Kamachiq qilqaq lluqsisqanmanta, Runasimi yupaychakusqanmanta, Chay Qilqawanmi nuqanchisman kutirinchis: kay umalliymi ancha allin. Runa siminchista rimaspan, ñuqa kikinchis kasunchis. Chay saphinchisman kutirikuymi ancha allin. Cronicawan: Imatan qan Runasimi rimaq hina, imatan qan Runasimi yachachiq hina, imatan qan llaqta runa hina munawaq, q’aya pacha Cronicawan ruwanapaq: W.Latorre: Runasimi yachachiq hinan niyki, kay qilqapi Runasimi yachachinapaq, imaynan mama simita yachana hina, as, asllamanta, imaynatan Runasimiman chayankuman chayta. Llaqta runa hina, Aqumayu llaqtaruna hina, Tomasa T'ituq llaqtamasin hina, tarini kay qelqasqaykipi, Runasimi hujmanta paqariyninta, chaymi mayqen uaqta runapas, nuqa hina, kay qelqapi sunqunta taririnqa, yawarninta taririnqa; yawar masinkunaq yachasqanta taririnqa. Cronicawan: Tapurillaykitaq, paqarin q’aya p’unchaypaq imatan Cronicawan mit'alipaq qhawarinki, kawsanqachu, wañuychu llallinqapas: W. Latorre: Kay qilqaqa manan hayk aqpas wanunqachu, allin paqarisqan nuqanchisman rikhurimun. Cahyraqmi castellano rimaq wayqinchiskunapaq yachanqa, lliwtqsipachantinpi Runasiminchis riqsikus qanta; riqsishanku Francia llaqtapi Alemania llaqtapi ima. Ama chayta castellano rimaqkuna qunqachunkuchu. Kayllata sut'ichananpaq nisayki, hinaspa kaypi kay rimayta tukusun. Emst Middendorf hamawt’an Gramatica qilqani ruwananpaq Escalante sutiyuq llaqta masiyta tapukuran. Ancha kusisqan qepani.
  
  
  
  _Ancha kusisqan Cronicawan qilqata chaskiykun_
  
  
  
  _Hinatan Cronicawan qilqata chaskiranku_
  
  
  
  **Aqnatan chaninchanku runasiminchista**
  
  
  
  _Natividad Espinozan_ _mink’awanku papa allaypaq_ _chaypin runasimipi rimasaqku._
  
  
  
  _Eduardo Espinoza_ _waynan_ _runasimipi qatun_
  
  
  
  _Llaqtaypi kashayman_ _hinan runasimita_ _rimani_
  
  
  
  _Paymi Fhancisca_ _qolke mama paymi nin:_ _chayraqmi Lima llaqta riqch'arinqa_
  
  
  
  LIS Kusikunin kay runasiminchispi Cronionuan qilqokusqanmanta
  
  
  
  Tawa p’unchay, Inti Raymi killapi; isqun tuy qepanpi. Chorrillos plasapi kaspan, wasiyuq mamakunata rikuspan, qatukunapi llank’aq runakunata qhawarispan; yuyayniyman hamun kay Gubiernunchis kamachikusqan, runasiminchis mast'arikunanpaq kamachikusqan. Qanchis p’unchayninmantaq, Cronicawan, Revolusiunpa Rimaynin qelqata qhispichiranku, kikin runa simichispi; llapa Perú llaqtantinpi yupaychakunanpaq; imaynatas puririshan kay revolusiunninchis yachakunanpaq, imaynatataq chaskiranku kay runasiminchis mast'arikuyninta yachakunanpaq. Llapan llaqtakunapi yachakunanpaq, yachachiqkunapas, yachaqkunapaq, hamawt'akunapaq, sularukunapaq (waylla wisakunapaq), abugadukunapaq, hanpiqkunapaq; inginierukunapaq, llank aqkunapaq; mana llank’aqkunapaqpas; llapaPerú suyunchispa runakunapaq. Ch’ulla runa hinalla, chaninchayta tarinanchispaq. Allin kawsayninchista mashkhaspan, Revulusiunwan kushkachakuspan, ñankuna purisqaypin, Mama Mercedes Cosiwan tupani; paytan tapuyku Runasiminchispi; imaynatan Cronicawan qelqata chaskiran chayta: Chaymanmi, pay, Mercedes wama niwan: Kusikunin kay Runasiminchispi Cronicawan qelqakusqanmanua, mana allinta rimaqkuna, alunta yachanankupaq, imaynatas kuraqninchismanta pacha hina rimanakupaq. Hinamanmi yapaykun rimariyninta hinata nispa: "Ñuqa munayman Runasiminchispi llapa yupakuy qelqakunanta, warmachakuna yachanankupaq. Wasiypiqa manaraqmi wawaykuna allintachu t'uqachinku runasimita". Chaymanta tapuyku, imaynatan chaskiran Gubiernunchis Runasimi mast'arikunanpag kamachi qusqanmanta: Chaymanmi mama Mercedes niwanku: "Allinmi kay kamachikus
  
  
  
  qan, ñan tienpuña karan, chayna kananpaq; ñawpaqmantaraq hajnata kamachikunkuman karan, llapallan yachay wasikunapi mast'arikunanpaq. Hina rimasqaykumantaq, mamaMercedes saqipuwan qatukuq rinanpaq. Chaymanmi, makiyta haywarispa nini: Minchha tupananchiskama nispa: la qhaypi suyashaqtiymi iskay waynawan rimayku musuq q’elqamanta: paykunaq sutinqa Eduardo Espinoza (Qusqumanta); Eulogio Moscusutaq (wancayumanta) paykunan kusikuy wan kay runa siminchispi qelqata chaskinku, mañakamunko paykunallataq, llapan rariukunapi mast'arikunanpaq, llapallan llaqta runakuna yachanankupaq.
  
  
  
  Chaymanta rimayku Victor Silvawan, paypas Qusqumanta, paymi niwanku hinata, "Mayqin paysanu wanpis rimallanin runa simipi llaqtaypipas kashayman hina, manan p’enqakuymanchu, pimantataq manchakuyman. nispa. Chaymanta Gobiernuq kamachikusqanmanta niwanku: Alinllatapunin Velasco ruwasnan, amalla qunqachunchu wajcha runata, llank'ana kananpaq" atividad Espinoza sipastapas, rimapayayku kay runa siminchismanta: payqa, wasinpi rimallansis ñañanwan, turanwan ima, hinamantaq mink’awanku papa allaypaq Qolqara kay wasinman, Ollanta distritupi, hay llaqtaqa Qusqu llaqtapin kashan, yaqapascha risaqku. Chorrillos plasata saqespañataq, Francisca Qolqe sutiyuq mamawan
  
  
  
  _Sunquykutan Cronicawan qelqapi taririyku_
---

{{ page.transcription | markdownify }}
