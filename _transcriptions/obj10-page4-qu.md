---
pid: obj10
page: 4
language: qu
layout: transcription
collection: transcriptions
transcription: |
  Lima llaqtapi, pisqa p’unchay Chawa Warki killa 1975 watapi
  
  
  
  **Cronicawan**
  
  
  
  _**Hawa llaqtamanta**_
  
  
  
  **Wajcha llaqtakunaq yachachiqkunan tantakunku**
  
  
  
  MEXICO, Hawk’ay kusi killa, 1975 wata (CRONICAWANPAQ) Pachaj tawayuq llaqtakuna, wajche llaqtakunan, kinsa ñeqe pachapi tiyaq llaqtakuna (Paykunatan castellano simipi Paises del Tercer Mundo, ninchis), tantanakunqaku Mexico Suyupi "Congreso Internacional de Educadores del Tercer Mundo" nisqata ruwaspa; chaymi niyta munan: kinsa ñeqe pachapi tiyaq llaqtakunaq, yachachiqkunan hatun masichakuypi tantanakunqaku, Chawawarki killapi, pisga p’unchaymanta, pusaq p’unchaykama. Chaytan nin, Carlos Jonguitud Barrios, Comite Organizadormanta umalliqnin. Chay tantanakuymi, ruwakunqa, Sindicato Nacional de Trabajadores de la Educación de México qolqe churasqanwan. Nan pachaj tawayuq llaqtakunaña, rinankuta sut'ichankuña, paykunanvotoyuq kanqaku, huqkaq chunka suqtayuq llaqtakunataq, manan voto yuq kanqaku, chay qhepaq llaqtakunan kasuanku capitalista llaqtakuna, socialista llaqtakunapas Kay tantanakuymi ruwakunqa imperialista llaqtakuna yachayninwan n
  
  
  
  awqawasqanchista ithirichinapas Chaytan nin kikin Carlos Jonguitud Barrios. Chay tantanakuypi, astawan kaymanta rimakunqa: "Qhapaq kayninchis masichasqa yachaywan wiñasqanmanta, wiñay yachaymanta, yachaywan ch’ullanchakuymanta" (chaytan, castellano simipi ninchis: Educación y Desarrollo Económico Social, Educación y Cultura, Educación y Solidaridad Internacional", nispa). Chay tantanakuypi P'uchukay rimaykunan, "Declaraciones de Acapulco" sutiwan riqsikunqa. Chay tantanakuy tukuykuqtinmi, huq tantanakuyta ruwanqaku, chaypin rimanqaku, America Latina Suyuq yachachiq puralla. Kay qhepaq tantanakuymi "Confederación de Educadores Americanos" masichakuywan wajyasqa kashan. Chay tantanakuy ruwakunqa Chawawarki killapi, chunka hujniyuq p’unchaymanta, chunka tawayuq p’unchaykama. Chayman rinqakuCastellano simipi rimaq, yaqa llapallan llaqtakuna, ch’ullan llaqtallan mananrinqachu, chaymi Puerto Rico llaqta.
  
  
  
  **portugal: wañuchinaykama awqanakuy capitalismowan**
  
  
  
  LISBOA, Kawk’ay kusi killa, 1975 wata (CRONICAWAN PAQ): Wamink’a Vasco Goncalve Portugal llaqtapi, Ñawpaqe Ministro kamachikug, nin: "Portugal llaqtanawqanakuypi haykunqa, Portugal llaqtapi, capitalismo wañuchinanpaq" Chaytan nisqa, huj tantanakuyy rimaspa llapa sindikatu huñusqa kaqtinku. Wamink'a Goncalvez llank'arunakunata, mana t'aqakunankupaq wajyamun. Sichus t'aqakunankichchayqa, ñawpaq ankallikuqkuna, ñay paq pacha t'ijraq runakunan, hark'asqa qhepakunqa. Ñawpaqe willkarqa kamachikuq,,
  
  
  
  hinallatataq nisqa, ñawpaq pacha t'ijraqkuna kashayku Movimiento de la Fuerza Armada llank'aq runakuna pwan masichakuyp Hinallataqmi, Wamink'a Goncalves nin: Q'aya pachapaq munayku, llaqtarunakuna kamaqikunanta, hinaspa ruwasunllata yachay t'ijrayta, hinalla tataqmi, allchakunaqa llaqtaq kamachin masichakuq (chayta castellanq simipi ninchis Aparato del Estado), chay allchakuymi ruwakunqa llank’aq runakunawan, paykuna qhawarinanpaq imaynatan empresakuna purishan chayta, estatalkunapas, privadakunapipas.
  
  
  
  **Cuba llaqtapi yuyarinku llaqtanchista**
  
  
  
  LA HABANA, QJ BA, Hawk’ay kusi killa, 1975 wata (PL). Cuba llagtaq "GRANMA" mit'alin Peru llaqtaq hatun p’unchayninta yuyarispa rimarin. GRANMA, nin: "Cuba llaqtaqa Peru llaqtata waygenta hina riqsin chay raykun, Peru llaqta runakuna wan, huj runa hinalla tantanakuyku, Fuerza Armada Revolusiunariu KamaAlvarado umalliqwan. Perú llaqtan, kusisqa yuyarishan pachaj pisqa chunka tawayuq wata hunt’akusqanta qespiyninta aypasqan manta, kacharichiskuspa colonialistaespañol makinmanta. Astawan qelqaspa, Granma mit'anin: Peru llaqtapi Fuerza Armad Revolusionariu Kamachikuq, kamachiyta qallarisqanmanta pacha, chayllaqtaqa kawsayta qallarirqan qespisqpolitico yuyaywan, tukuy atiynin
  
  
  
  wan, patriota antimperialista yuyayan! Tukunanpaq, Granma mit'ali riman: "Cuba llaqtaqa tukuy sunqowan munan Perullaqtapaq hatunta atipananta, ñanninta thaskisaqtin wiñapaq wiñayninpaq qespiyninta tarinanpaq"
  
  
  
  _Kay llaqtapin tantanakunqaku wajcha_ _llaqtakunapi yachachiqkuna._
  
  
  
  _Hina kusi sami ahawanakunanchis-paqmi paqarimunqa_
  
  
  
  _Paymi Mexico llaqtata Umallin;_ _Chay llaqtan wajyamun SELA paqarichinapaq_.
  
  
  
  _Omar Torrijos llaqtanpas SELA_ _masichaypin kanqa._
  
  
  
  **SELA masichayta paqarichimunqaku**
  
  
  
  PANAMA, Chawawarki killa 1975 wata (CRONICAWAN PAQ)"- Panama llaqtapi, tantanakushanku, iskay chunka pisqayuq llaqtakuna, chaypin kashanku chunka pisqayuq willkarqakuna. Chay tantanakuy ruwakushan humasichakuy pagarichinanpaq, cha masichakuypa sutinmi kanqa SISTEMA ECONOMICO LATINO AMERICANO, chaymi reqsikunqa SELAsutiwan. Imapaqmi pagarichinqaku kay SiLA masichayta, yachashanchispa hin kay America hatun Suyupin tiyashan chis ashkha llaqtakuna, yaga kinschunka llaqtakunan yupakusqan llaq takuna kashanchis, chaymanta kashanchis iskay chunka pisqayuq llaqta Latino Americanomanta. Chay iskay chunka pisqayuq llaqtakunaman, Mexico llaqta huñukunankupaq wajya mun America Latina llaqtakunapa economiapi munayninta mashkhanankupaq. Chay wajyaymanmi, yapakuramunku Colombia llaqta. llenezuela llaqtapuwan. Chay raykun, Panama llaqtapi tantanakunku chay iskay chunka pisqayuq Latino America llaqtakuna, chaypin qelqapi sut'icha munku imaynan kanqa kay masichakuy, hinallataqmi ninku, imapaq paqarimunqa kay SELA nisqanchis. Chay qelqapi, churamunku iman mashkhakunga chay SELAwan chayta, hinallataqmi imayna ruwakunay ruwakunqa, hinatan ninku: SELAmashkhanqa imaynan qespichimunqa Latino America llaqtakunamanta empresakunata (chaytan, castellano simipi ninchis creación de empresas multinacionales latinoamericanas) Hinallataqmi, kay Sela kanqa rimanakunankupaq Latino America llaqtakuna,
  
  
  
  imaynan paykuna puralla ruwanqaku imatapas rimanqaku, hatun tantana kuypi, muyuntin masichakuypi, economico tantanakuypi. Hinallataqmi, SELA ruwakunqa, imaynan latinoamericano llaqtakunapi chhalakusqan qhawananpaq, mikhunata, wanuta, materias primas nis qan chistapas, hinallatataqmi qhawanqa imaynan latinoamerica llaqtakunapi ruwasqanchista qhatukunqa. Lliwmi qhatukunqa allin chaninta qhawaspa, ñoqanchis ruwasqanchista amachaspa. Chaymanta, SELA paqarimunqa llaqtakuna rimananpaq, imaynatan yachachinanku, llapan Latino America llaqtakuna yachayninta, aypamuspi ruwanakuyta allin ruwanapaq (chayman castellano simipi ninchis "transferen cia de tecnología y cooperación cientifica entre los países latinoamericanos). Chay raykun, huñunakunku Panama llaqtapi. Chay tantanakuypi, willkarqakuna sut'ichamunkuña chayta hinaspa ajllaranku, qelqapi churanankupaq, lliw munasqanta llapan LatinoAmerica llaqtakunata, huj Grupo de Trabajo de Alto Nivel, sutichasqapi. Iskay killapi llank’ananku, kay Grupo de Trabajo de Alto Nivel nisqanchis, lliw America Latina llaqta kuna munayninta allinta churaspa, lliw hamut'ayninchista, allin SELAnisqanchis paqarinanpaq.
  
  
  
  **cuba llaqtaman harn'akuyta uqarinku**
  
  
  
  _Ñan kinsa wataña_ _llaqtanchis rimarisqan.:._
  
  
  
  SAN JOSE DE COSTA RICA, julio 1975. (CRONICAWANPAQ) Organización de Estados Americanos, masichakuymi, Peru llaqtanchis rimasqanta uyapaykun. Chay OEA nisqanchismi, tantanakun chunka suqtayuq ñeqe Cancillerkuna masichakusqan ruwaspa, San José de Costa Rica llaqtapi. Chaypi, Peru suyunchismanta rimarin Wamink’a Miguel Angel de la Flor Valle, Gobierno Revolusionariuq sutinpi. Ñan kinsa wataña Peru rimasqan "Cuba llaqta hark'akuyta uqarisunchis", nispa, chaymanta pacha, kunan kama manan Estados Unidos llaqta, munanchu chay oqariyta, qhapaq sapa kaspa chay oqariyta hark'akuran. Chay raykun, Peru llaqtanchis, Merico llaqta, Argentina, Panama, Cosia hica, Colombia, huq llaqtakuna esiañics. colo, s hualaqakun
  
  
  
  puwan, chay mañakuypi karanku, hinaspa kunan llaqtakunaq ashkha srimayninta hunt'anku. Chay llaqtakunaq rimayninta hunt'aspa, llapallanku ninku, Peru llaqtan hayllin, kay llaqtan ñawpachiran chay rimayta, nispa." Chay raykun, chay chunka suqtayuq ñeqe Cancillerkuna masichakuypi, kunan uqarinku Cuba llaqtaman harkakuyta. Chay tantanakuypi. hark'akuyta uqarinapaq votokunawanmi yupamunku chunka suqtayuq llaqtakuna; mana hark’akuyta uqarinanpaqtaq, kinsa llaqtakunata yuparanku, huqkaq .iskay llaqtakunan, manan yuparankuchu votokunata. Kay uqarikuywanmi, Cuba llaqta, allin rimanakuypi haykuyta atinqa, lliw America llaqtakunawan, kunanmanta pacha, hujmanta s qhawanakusunchis llapa Aunerica llaqtaku
  
  
  
  nawan, Cuba llaqtawan, wayqepura hina. Chay raykun, Peru llaqta runa, sutinpi, Gobierno Revolucionario kamachiq sutinpipas, Wamink'a Juan Velasco Alvarado, Peru suyuq umalliq, Cuba llaqtaman, Wamink’a FidelCastruman napaykuyta apachin.
---

{{ page.transcription | markdownify }}
