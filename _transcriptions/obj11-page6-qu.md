---
pid: obj11
page: 6
language: qu
layout: transcription
collection: transcriptions
transcription: |
  **6**
  
  
  
  Cronicawan Lima, chunka iskayniyuq, chunka isqonniyuq p’unchaykama Chawa Warki killa 1975
  
  
  
  _**Yachaypi Yapuspa**_
  
  
  
  **Imaynatan Llaqtanchispi Llank'ayta Qallariranku**
  
  
  
  Nisqanchispas hina, kay America Sunyunchispin, Kikin Peru llaqtanchispi, mana ancha karanchu kunan hina aqu panpakuna aswansi sach’a sapa yunkakuna kanman karan. Nillanchistaqmi chay pi hatun uywakunar tiyasqankuta, mamuth, megaterio ima sutiyue uywakuna. Chay mit'a rimasqanchismi, pleistoceno sutiyoq riqsikun. Chay mit'apin chayamuranku huq suyukunamanta ch’egereq runakuna , paykunas chayamuranku estrecho de Behring ñannintakama purispanku iskay chunka waranqa wataña. Nillanchistaqmi, imaynatas chay runakuna rumimanta ñawch’ikunata, chaymanta chukikunatawan rumimanta ruwaqku, chaywan uywakunata mikhunanpaq wañuchisqa. Kaykunataqa yachanchismi, tullun kuna, chaymanta mikhunan puchukunata ima tarisqanchisman Chaytaq tarinchis Piki Mach’ay paqarinapi. Chaymanta rimarillanchistaq, wanaku hap’iqkunamanta, paykunahamunkuman karan post¬glacial sutiyuq mit'api. Wanakukuna hap’isqanmantan nuqanchispaq qhepachinku, paqarinakunapi llinp’isqankuta; chaytan qhawankuman karan Wak’ata hina, hinaspataq, llapallanku yupaychanakupaq. Chaymanta rimarillanchistaq, Lauriqochapi, chaymanta Wanaku llaqtapi, Ayakuchupi ima mirarisqankunta. Kunanmi rimasun imayna llank’asqankuta, manaña kharu llaqtapichu, kikin llaqtanchispi.
  
  
  
  **Chajra Llank’aqkunamanta**
  
  
  
  Pachajninpi watakuna purisqanpin, llaqta masinchista yachachiran, imaynatas uywakuna tiyanku, imata mikhunku, maypin mikhunanta tarinku, ima; hinallatataqmi yachachiran, imayna hinas sach’akuna wiñanku, hayk’api rurusqanta, imayna mukhun kasqanta ima. Yachallasqataq, imaynas aswan allinta, uywakunata hap:inman, imayna aswan allinta rurunkuna pallaytapas. Sach’akunamanta yacharanku, rurunmanta, hayk’a unaymanta mukhuchakun, hayk’a unaymanta wiñan hayk’a unaypitaq ruruspa poqon, mikhunapaq hina. Sach’akunamanta yachallasqakutaq, imaynatas mana lliw rurusqantpallayta atinmancha chayta, yachallarantaq, imayna ajllaytapas, watapaqrurun qhepananpaq, hinaspataq mikhuna kananpaq. Riki, sichus huj watallapi lliwta pallarapunman karan chayqa, manaya wata t'ijrakamusqanman, sach’akunaq rurunta tarinmanchu karan, utaqchu ancha pisillata tarinman karan, hinaspataq mana llapanpaqchu aypanman karan. Chaymanta yachallasqataq, amalliw allin rurukunata pallayta, q’aya watapaq puchuchiyta, ichaqa, manayamana allin mukhutachu, yachasqasallin mukhu qhepachiyta, aswan allinraq wataman pallananpaq kananpaq. Mana hina kanman karan chayqa, wata hamuqmanqa pisi, hinaspataq mana allin mikhunata pallanman karan. Hina llank’aq runakunataq Pallaqkunata hina riqsinchis. (Paykunatan castellano qelqakunapi riqsinchis, recolectores sutiwan). Paykunan wata puriykunata, chajra llank’anata pagarichiranku, kay allpapi llank’aymi, kallpanchiswan tiyayta yachachiwanchis, amalla Mama Pachaq qoykuwallaswanchismantachu Chaymanta pachataqmi kay chara llank'anata riqsinchis Agricultura autiwan, hinaspataq kay llank'ana paqarichillamuntaq allpapi, chajrapi llank’aq llaqtakunata. Kunankamapas llaqtanchisqa, Peru llaqtanchisqa, huq llaqtakunawan kaqlla, chajrapi llank’aq llaqtakuna kanchis
  
  
  
  **Paypaq Uywakuna Uywasqanmanta**
  
  
  
  Imayna sach’akunamanta yacharanku, wilasqanta, rurusqanta, rurun poqosqanta ima, hinallatataqmi uywakunamantapas yacharanku, yacharan ku ima unaypis miranku, machayasqankuta, chaymanta mikhusqankuta ima; chay raykullataqmi, mana lliw
  
  
  
  _Llapallan runakunas llank’anman karan ñawpaq rikhurimuq chajrataqa.._
  
  
  
  _Kay rurutan zapallo sutiwan niqsinchis, chaymi_ _riqsisqaña qayna karan..._
  
  
  
  _Chajra llank'ananpaqmi, kharuta runamasinchis puriran._
  
  
  
  uywakunatachu wañuchirankuqa, ajllarillaspas wañuchinkuman karan. Inkakunaq kawsasqan pachapin, ñan runa ancha allintaña yachaqtin, yachay sapaña kashaqtin, chaqupi uywakunata hap’iyta yacharanku, Imaynas chay chaquri kasqa. Chaytan yachachisaykichis. Chaqu ruwanapaqsi, kharuta intuqku pachajtinpi runakuna, hinaspaqta puriqku muyuriqtinpi, kay ancha hatun muyu purisqankus as, asllamanta pisiyanan, hinaspataq kanchata hina wesq’aranku. Chay muyu ruwasqankupis imaymana uywakuna wesqasqa qhepanman karan. Mayninpiqa kay chaqutaqa ruwaqkus qonuwan yanaparikuspa, ama uywakuna aygenanpaq. Chay kanchapis, (chayta castellano simpipi corral ninchis) wik’uñakuna, chaymanta wanakukuna, atuqkuna ima wisq’achikuqku uch’uymanta hatunkama, maltachakunapas kaqsi. Chay Inkakunaq tiyasqan mit'apis, llaqta masinchiskunaqa orqontakamahap’iqku, chinanta saqepuspa, hinaspataq uñachakunatapas hinata mamanwan saqeranku. Sichus atuqkunata hap’iqku chayqa, wañuchiqkus, ama wik’uñachata tukunanpaq, chaymanta pumatapas wañuchiqkus. Sapa watansi kay chaquta rawaqku, q’aya watakunapaq, ashkha uywankuna kananpaq. . Aswan qhepapiraq, tiyaq runakunaqa manas hinatachu ruwankuman karan, ñas kay ruwayqa yachaysapa llaqtakunapaqsi, paykunaqa chaquspas, huch’uy malta uywachakunata hap'inkuman karan, hinaspa salqanmanta uywakapuqku. Hinatan uyway tapas yacharanchis. Hinata, salqanmanta uywaman tukuchispas, ñawpaq apuskikunanchiswaka uywayta, chaymanta chip uywayta, imaymanta uywayta yachanman karan. (Chaytan castellano simpipi, ganaderíassutiwan riqsinchis). Allpa llank’ayta, chaymanta uywayta, llaqta masinchis yacharuqtinsi, manaña sapa kutillan, lliw suyukunaman puriqchu karan, ñan tarpusqanta, chaymanta uywasqanta mikhuyta atiranña. Kay nisqaymi anchatapuni wiñachiwaranchis. (AntipisÑawpaqtaqa Llank'aranku Ñawpaqtaq, Anti yunkakunapis runa chajra llank’ayta qallarinman
  
  
  
  karan, hinatan niwanchis Dr. LuiLumbreras, yachayniyuq hamawt'a qanchis waranqa watamantaraqs llaqta masinchiskunaqa llankarankuña chaymanta uywaytapas. Ayacuchu llaqtapis qowita uywakunmanña karan, chaymanta llamata wan. Chaymanta kiwna mikhunatapas, llank’akunmanñas karan, papatapas ñastarpushankumanña karan, mana kaymantaq sut'inta yachakunraqchu. Ichaqa, kay qocha patanpiqa (kaytan riqsinchis Costa, sutiwan) ñaspallarta, chaymanta purututa imaqa tarpushnakumanaña karan. Kay watakunapi llank’anamanta rimasqanchismi, chaymanta uywasqanmanta rimasqanchismi, mana riqsisqanchis hinachu karan. Manan manallataqmi, Inkakunaq llank’asqanhinapaschu karan, sapallanmanta wiñakusqantas, yapuqku, chaymanta qarpaqku imallas. Chaymantañan yuyayniyuq hinaqa llank’akuran. Hinatan yacharankupas, chajranku patapi, qhawanankupaq hina wasicha kuytapas, chaymanta pachas, wasicha kuqku, aswan allin llank’anapaq allpa kasqanpi. Hinallataq karan uywanku na qhawanankupaqpas. Chaymanta pachan allpayuq runakuna rikhuriranku, ichaqa, mana sapanpaqchu allpaga karan, chay pachaqa lliw runakunaqmi kara Kay Lima llaqtaq uranpin kashan ch’ilka sutiyuq llaqta, chaypis wasikunata hatarichiranku, chajranku qhawanankupaq, k’ullullamantaraq, chaymanta arwi, arwi kunamanta, mayninpitaq rumimanta; t'uruwan lluthasqata, hinas wasinkuqa karan Kay costa nisqanchispitaq, kallasqataq challawaqkuna, chaymanta qocha uywakunaq wañuchiqkuna. Ichaqa, chay challwa mikhusqankupi amikuqku, hinaspa allpaq rurusqanta mikhuyta munaqku, chayñas allpa llank’aqkunawan chhalaranku hap’isqankuta, hinallataq kasqyunkapi tiyaq runa masinchiskunwan Hinapin paqarinman karan, qhatukunapas. Kay hina ñanta puririapan runayanchis, hinaspataq kunankamapas yachashallanchisraq hina llank'aykunata.
---

{{ page.transcription | markdownify }}
