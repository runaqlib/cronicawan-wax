---
pid: obj03
page: 9
language: qu
layout: transcription
collection: transcriptions
transcription: |
  **9**
  
  
  
  _**Runa Simi Arwi**_
  
  
  
  Cronicawan Lima Llaqtapi, Chunka qanchisniyuq p’uncha Inti Raymi Killa 1975
  
  
  
  **Kichuamanta: Ama millayrunakuna pantachiwananchkpaq**
  
  
  
  ....Chay micha runakunaqa nisyuqulqitan gastachiwanchik kichuapi ruray ninkum, yanqachus chayta wischusunman nispa. Chay raykun kutisunchik Leypa nisqanman. Paymi ñin: "Kichua rimayqa unay nawpa Peru llaqtanchikpa runakunapa qapaqkaynin saqiwasqanchikmi nispa; chaymi Gobierno kikin sapinmanta sayarichinankan, kanan aswan achka llaqta runanchikkunapa rimaynin kasqanrayku". (Kayqa kikiykupa tikrayllaykun) Chay micha—reaccionario runakunacha tapukuchkanku haykallawanmi rantini chay ñawpa runakunapa qapaq kaynin saqisqanta nisqa, icha hayka qulqillan hawa llaqta runakunapaq valin llaqtarunakunapa nispachus tapukuchkankupas.Chay micharukanu
  
  
  
  pas pinsayninkunaqa valin wajcha runakuna aswanta wakchaynankama qapaq runapaqapaqyanallampaqmi. Kichuata castellanulla yachachinapaq usaptinchikqa, kikillanmi tumpa tumpallanta wakchayarispa wañuriam, chaywan kuskan runakunapa, warmakunapa, qapaqsunqunkunapag chinkarinman. Chaynatan kikin kichua rimaq runapuni mana allinta ima ruwasqata riqsispa rimayninta sipiyta yanapanman, hinaspa pi kasqantapaa, qunqasqan mana valiq runa tukuspa wakin nintapas chiqnipayayta yanapanman. Kaykunam yuyarichiwanchik huk hacendadukunapa, llapa qulqisapa runakunapa fabricakunapi qulqinta michakuspa llaqtarunakunata llakichispa llankachisqanta. Chay micha—reacco
  
  
  
  nario nisqa runakunaqa millayllañan kanku. Manan pipas paykuna hina yuyaysapa kankuchu, nisqankuta criichiwanchikta munaspa tukuy lawkunapi millayta ñuqaykumanta rimanku. Yanqan niwanchik qankunaqa castellanu qunqanankutan munankichik kichualla rimanankupaq nispa. Llapa librukunatan kichuapi churayta munankichik nispa; icha Perupa sapallan mana qawa llaqtakunawan riqsinakuspa kanantachu munankichikpas? nispa. Yanqan chaynta llullakunku. Mana ñuqaykuqa chaytachu munalku, aswanmi castellanu riqsinahkutapas munaiku; huj lau runakunawan librukunata liispapas riqsinakunankutam munaiku. Ñuqaykuqa educacionwanqa kichuanchik castellanontin kuska kanallantan mu
  
  
  
  naiku, ama mayqinpas tauna hinalla valispa kananta. Llapan rimaqkunapas, llapan kichua kuyaqkunapapas kusikunqa sunqunchik, umanchikpas, riqsinninchikpas, qilqasumpas iskaininpi. Yangacha pipas manchachiwasun imaynatan Shakespeareteta. kichuapi liisunnispa. Mannan chayta chayta
  
  
  
  chu munaiku, aswanmi Emilio Choypa nisqanpi hinapas Mariatiguipas castillanupi qilqasqantaqa facillata kichuapi tijrasunman. Aswanya yuyarisun pin Arguedas kasqantapas. Yaqa tukuy nisqanmi aswan sumaqta sunqunwan nisqa kanman kichuapi. (Ayacuchu Runasimipi qilqasqa: Augusto Escribens).
  
  
  
  _Mach’aqmarka llaqtapi_
  
  
  
  Imaynatan ruwana. a) Sapanka kastallanu rimaypagmi, runa simipi Kinsa simi kan. Sapanka runa simitan, yupana, laahaschan chayraykun yupasqa'kashan. b) Kutichiqman hina sapanka yupanata llinp’iy: Kayta hina: Runasimipi alqo, kastallanupitaq PERRO. (Kinsawanmi yupaaqa kashan) chayraykun kinsa yupayta llinp’ina POR JUVE
  
  
  
  _Sipas warmakuna q’uchurikushanku_
  
  
  
  **runa simi arwi**
  
  
  
  **Pashkasqa**
---

{{ page.transcription | markdownify }}
