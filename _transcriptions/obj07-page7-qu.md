---
pid: obj07
page: 7
language: qu
layout: transcription
collection: transcriptions
transcription: |
  **7**
  
  
  
  _**Llaqtaq Sunqun**_
  
  
  
  Cronicawan Lima llaqtapi, chunka pisqayuq p’unchay Hawk’ay Kusi Killa, 1975 watapi
  
  
  
  **Waynakuna runasimimanta rimanku**
  
  
  
  _Ancha_ _sasapunin_ _Runasimi_ _yachayqa._ _Kunka_ _ukhupin_ _phatachina._ _Anchatan_ _manchakuyku._
  
  
  
  — Ancha pawisqan runakuna kashanku. Ancha ch’arwi ninakuypin, waynakuna kawsanku, t'aqasqan, waq’ayasqan kashanku. Kay waynakunan hatarinku, mana llaqtaq kawsananpaq ima unanachata qusqan rayku, mana kay llaqta sinchu kayta yachachisqanmanta. Qayna pachapin llaqtaq qusqan, kharuta waynakunata purichiran. Llapa runakunaman comunicación willaykunan, waynakunaq kawsayninta ranpan; mana pawinankupaqtaq, qhapaq llaqtakuna, qharuqninkuna munasqanman hina apan. Kay qulqisapa, qhapaq llaqtakunapin, wallqakuna, turunpikuna, siwikuna ima uyachan, kay kikillantaqmi, yanqa rijch’aykunata wallpan, mañasqa kawsaykunata, yukaq rimariykunata, llaqtaq kayninta k'irispataq souveniers qhatukanata sayarichin." Chay ñawpaq rimasqayta sut'ichaspan, iskay waynakunata tapukuyku, imatas runasimimanta hamut'anku chayta. Llaqta runakunaq kawsayninmi, kunan waynakunapaq pukara hina sayarishan, tapurikuy hinan sayarishan. Chay tapurikuyman kutichiymi política cultural nisqanchismantaraq kashan, chaymi qhawachinan llaqtanchispa t'ijrakuyninta, imas sasa kay pacha t'ijraypi kashan chayta, imallataq aswan allin kashan, kay revolusiun iskaynin tiqsi sistemakunaq t'aqasqanmanta. Kay iskay tapusqay waynakunamantan, hujnin, llaqtamasinchis, ukhu llaqtayuqmi. Paymi kay Lima llaqtapi tiyayta yachakapunña. Huqnintaqmi ichaqa, Limamanta, paymi winaran sapankayninpaq llallinakuspa, paymi
  
  
  
  yachan, ancha sasa kay kawsay kasqanta, paymi yachan sapa p’unchay ñuqanchismanta, ñuga kayta ñawpachiyta: Ñawpaqtaraq, kay tapukuyta tapurikuyku, iskayninta kaqllata tapurikuyku. Iskayninkupas qhawanakunku, chaymanta asirinku. Raul sutiyuqmi, aswan ñawpaqta kutichiwanku. —Sut'illanta nisayki, manan wach'itapas chay runasimi kuskachakusqanmanta rikunichu. Yaqapascha ukhu llaqtakunapi tiyaq runakunapaq allin kanman; ichaqa, manan kaypiqa wagrapaqpas munaykuchu. CRONICAWAN.— Runasimipi mit'ali kasqanta yachankichischu. —Manan castellano simipipas qhawanchaykuchu, chaychus runasimipiraq qhawanchaschaykuman. Nishutani imaymanapas wichashan, karolinasmi kashan. Nawillan ancha allin, bakanmi 0J0 lomusninkuna apamusqan rayku. TERCERA qilqapas allinmi, bacansito deportes apamusqan
  
  
  
  rayku, chay mit'alipas lumukunata apamunmi allinchata. CRONICAWAN: Ukhu llaqtanchiskunata riqsiyta munawaqchischu. —Riki, ancha trumis. Qusqu llaqtaqa, cholito, cholita imallas kanku.. Faucettpin ch’usayta munayman, llapallan allin chaninchasqa, utaq carrandangaypi. Ancha sumaqmi illayqa, huq runakunata rmasikaun, huq llaqtakunatataq manyakun chamuyaspataq jamuniakuni. Ch'usayllatan munayman, manan istidiuchakunata munanichu... CRONICAWAN: Qanri, Willy Rondón, imaninkitaqri:. —Allinmi chay Runasimi riqsiyqa, ancha sasa, ingliswanmi, runasimiwanmi waq ayashaniraq, lukumbitan kashani. Ichaqa sut'illantan nisayki, inglistan yachachina, Runasimi yachu chishanankutaqa. Inglispin qhapaqkay kashan, progreso nisqanchismi inglispi kashan. Sunqullapaqmi Runasimiqa. Peru lSuyunchis riqsinallapaqmi. Ichaqa, y inglisñataqni aswan allin Kawsanapaq. YACHAY WASIPI YACHAQKUNAN Grabadorata rijrariykuspan, Malecón Cisneros Kama puririyku, kay Maleconga Miraflorispin kashan, chaypin Ricardo Palma Yachay Wasi kashan, chayllapitaqmi Programa de Intérpretes y iraductores Kashan; chaypin Runa simi yachaqkuna kashanku. " Ancha sumaq sipaskunawanmi rimaykuyku, llapallanku Runasimita yachashanku. Manan pipas rimariyta munachu sapanka sut'inpi, chayraykun kay qilqasqay llapallanku rimarisqan kashan.. CRONICAWAN: Ima ninkichistaq Runasimi kushkachakusqanmanta. Allin kamachillan. Allin kayninpas, mana allin kayninpas, kallantaqmi. Allin kaynimi, kay kamachiwan, simillapipas, kuskachakunku, runasimi rimaqkuna, castellano simi rimaqkunawan.a. Chay llapallan runakuna, runasimita yachanankumantan ichaqa supay kayña, hawcha kaymi hina kamachikuyqa. Chay kamachiymi mana allinchu, mana hayk’aq Antikunaman puriq runapaqqa, manallataq allinchu,
  
  
  
  mana hayk’aq phasñata uywaqkunapaqpas, manallataq allinchu, mana hayk’aq Inkakunaq Qhapaq yachayninta yachaqkunapaqpas. Manan kay runakunpaq Runasimi ni rinchu, nillataq hamunchu.. Chiqaqpin kashayku, Runasimi yachachiyqa, castellano rimaq llaqtakunapi, manapunin allinchu, qulupunin. Anti llaqtachakunapi inglista yachachiyman hinan kashan. " Kay Yachay Wasipin, griego simimanta aswan sasa Runasimi. Ratk’a qalluyukuy hinaraqmi, ancha pantay simin, ñaraq tupaykachin ñaraq mawk’akayninta lluqsichimun. Platon silogismos qilqasqanta yachay hinaraqmi.... Runasimi yachachiqkunataq, aswan sanp’allata ruwananku, sapallanmanta sasa kaqtinmi, aswan sasataraq sasayachinku, sasayachiytapunin munanku, ch’arwiytan munanku. Ichaqa munakuykun Runasimita,
  
  
  
  yachaynintaqmi istawta manchachiwanku, nishu sasapunin, tunqun ukhupin chay simita phatachina. Chay raykun ancha sasa, sapa punchaymi chay sasa kayta qhawashayku. Kantaqmi ichaqa, allin yachachiqkuna, manan asayacnspachu yahachinku, llapan rimasqankutan allinta yuyayniykupi hap iyku. Llapallan yachachiqkuna, yachachiyta munankuman chayqa, sumaqta yachachiyta munankuman chayqa," ñuqaykuqa allintan yachaykuman. Munaykumanmi karan, , aswan ashkhata paykunawan rimayta, kay Universidad Ricardo Palma sipaskunawan. Ancha allinmi paykuna rimasqanku, llapallan Runasimi yachachiqkunapaq. sut'illa rimasqankun, iñiyniykuta kutichipuwanku. Manan llapallan, waynakunachu mana allin kashanku. Waynakunan kallashankuraq pacha
  
  
  
  **KARUMANTA HAMUQ QILQA**
  
  
  
  Juliaca llaqta, 26 Hawk’ay Kusi Killa 1975 Wairaqucha Guillermo Thornidike L. La Cronica qilqa Kamayuq. LIMA SUYU.— Ancha yupaychasqa Kamachikuq Wiraqucha: Anchata q’uchuni kay qilqata kachaspayki, napaykuyniyta qayllaykiman samanpanaypaq, chaymanta samin uskayniyta churaspa qanpaq, chaymanta qilqa kamayuq arwiqkuna chaymanta yanapaqkunapaq allin yupaychasqa "La Cronica" sapa p’unchaymanta, kusi wayt’ayniyuq, allin kawsayniyugraq. "La Crónica" manta ancha qhawagniyuq hina. Punusuyupi, Juliacasuyupi aswan puriq, llaqta, hawa llaqta willayninkuna rayku chaymanta tukuy Revolucion Peruanawan tinkuyninmanta. Hunt'asqapunin rikukuni, qilqa llank’ayniykimanta, qhapaq yuyayniyuq, nuna kamachiyuq hatun, kayninmanta, Cronicawanpi yuyaymanaspa, runasimipi kananpaq, llaqtanchispa rimaynin, Peru suyuq simin, kunantaq rupupakuspa nisunman, Tawantisuyu apuskikunchiskunamanta; chay rayku qanta saminchayki Kamayuq Wiraqucha kayniykipi, tikuy Empresa Publicapi llank’aqkunatawan, Sistema Nacional de Informacionwan hunt’asqa, chaymanta qhapaq yuyayta llaqtanchispi mast’arisqaykichismanta tukuy llaqtanchispi, hawa llaqtakuna patanmanta phuqchispa, kaytan tukuy sunqu lulusqa aswan wakin llaqtamasiykunawan. Kunanqa tukuy llamp’usimi chaja llank aqkuna aswan kaynnpi, llaqta kamachiykunata riqsyta munanku kikin runasiminchispi, Kamachisqa Gobieno Rayalucianann htaqay kualpa 2. po niqinwan A. Aynuray Killa 1975, chaninmanta ankayllikuspa qhapaq yachay mast'arikunanpaq. Folklorico ñiqikuna phawachiq hina, radio difusorapi chaymanta Instituto Superior de Quechua y Aymara de Punomanta yachakuq. rilial del Instituto Superior de Quechua del Perú, Lima Llaqtapi umachasqa, kay suyupi chaski hina unanchakuyta munani; chaymanta kani Revolución paskaywan hunt'asqa, chay raykutaq suyani kutichiyniykita.. Qhipanitaq qayllaykimanta munakuq kamachiyki. Ramón Ediberto Gutiérez P. L.E. Nro. 5665104 Domicilio: Jr. Huáscar Nro. 196 Teléf. Nro. 298 Jiliaca.
  
  
  
  **QHARI RIMAY**
  
  
  
  _Qhari rimay_ _Alexis Barkal qelqasqan_
  
  
  
  Manan pipas pay hina tariytayacharanchu chaymanta takichiytataq imamantapas kilki nunanta. Paypiqa, hunt’asqa kilkin kasqa. Kunkansimi rayku, tukuypa awkin; tupukunapas, t'ikakunapas, utaq mankakunapas, kurkuchakunku, kurkuta hap’inku, chaymi kashan wiñaypaq, niwaspanchis: tukuypa hawanpin qaran, ukhupi makinakunaq fierru garan. Ukhupi kinsa p’alqapas utaq ukhun saviapi kuti qaranmanta kopihue t'ikakunapi, kanmi kilki yawar mayukuna, wiñay samapakuyniyuq. Pitagri, mana pay kanman karan chayqa, tijerakunaq wiqinta paskanman, punkukunaq kir, kirninta, rumikunaq chisi nikuyninta. Pitaqri, mana pay kanman chayqa, puriykacharan ukhu pacha mama quchakunata wisqasqa rimapakuq ch’urukunapi. Sichus pay ninman: T'anta, trigutaq puquran siminkunapi, chaymanta, asikuyninpitaq, chullurapun chaysi, yarqaykuna imayna yukay pujllay llina. Sichus pay ch’isiyayta wajyan chayqa, tukuy tiqsimuyu pichiwkunan siminta uyarispan achhuyamuran minchha tutamanta kama puñukunanpaq. Ñankunamanta mana wanaqsuqlla, manan pipas pay hina kanman karqan tukuy pachamanwatasqalla. Chay raykun, llaqtan
  
  
  
  karan, tiqsimuyuq llaqtakuna, chaymanta wayqinkuna, tukuy llaqtakunaq runamasin. Harawikun pay nispa niranku, ñuqataq aswanmanta yuyaymanaspa nini, llank’ayninqa kanman karan, suyay raqchi kamayuq, wasikamayuq qasilla musquq, runa rayku awqanakuq, chaymanta tukuy maqanakuymanta. Chilenun karan, chiqaqmi, ichaqa manan chay raykuchu nikusunman kusikuypas, iniypas, chaymanta sirapakuypas, llaqtayuqchu kanqaku, utaq mana manchaypas, lulunakuypas, chaymanta illarimuypas, pasaporte kayniyuq kanankupaq: mana manchay, luluchay, chaymanta illarimun. Kantaqmi waranqanpi phutunkuna, qhawawanchis imayna llakisqa wayqinchis hina sapa ch’isinmi tapuywanchispas hina kaq tuyata, ichaqa tukuy sispankunaq wasinman haykuq, mikhunata mikhukunanpaq utaq rakikamayninpaq huj uskata iñinanpaq. Ñuqa riqsirani. Manan ancha simi rimaychu, chiqaqmanta, rimaymi, icha niymantaqmi marq’ayninkunaqa khatatataranmi tukuypa patanmi, haylliq suyana unanchakuna hina. Tukuymi sutinmanta yacharanku, nisaqcha, Pablo sutiyuq kaspaqa, sutiyuqmi chaymanta paqarin p’unchay sutin kanqa.
  
  
  
  _Manan mit'alikunata castellano simipipas rikuykuchu, chaychu ruqasimipi qhawashaykuman._
---

{{ page.transcription | markdownify }}
