---
pid: obj02
page: 4
language: qu
layout: transcription
collection: transcriptions
transcription: |
  Cronicawan Lima Llaqtapi chunka p’unchay Inti Raymi Killa 1975
  
  
  
  _**Hawa llaqtamanta**_
  
  
  
  4
  
  
  
  **Venezuela llaqta petrollunta chaskikapunqa**
  
  
  
  VENEZUELA (suqta p’unchay isqun pachaq qanchis chunka pisqayua watapi) (CRONICAPAQ) Vene zuela llaqtapi, chunka hunu tawa pachaq waranqa runakuna tiyan) Kunanmi kay llaqta ancha haturthaskiyta p’itarun, paypaq petrollunta chaskipuyta munaspan. Kay llaqtaq petrollunmi pisga chunka wataña p’aqu runakunan makimpi kashan.
  
  
  
  Kay petrollun, "yana quri" sutiyuq Intiq Raymi killapi, waranqa wan riqsikun, anchatan runakuna pachantinpi mashkhanku, chaymi kaVenezuela llaqta paypaq hawa runakunamanta chaskipuyta munan. S chus chaskikapunqa chayqa kay llaqtaq qullqinmi astawan yapakunqa. Ichaqa, kay petrollun chaskika punanpag, sasataraq ñantaraq puririInan, chayman yapakullantaq qhapaqkuIna hark’akuynin. Chayman yapakamu
  
  
  
  llantaq, kikin llaqtapi runakunaq hark’akuynin. Kallantaq Venezuela llaqtapi, piawaychalla chaskikapusun petrollunchista niqkunapis, chay pacharaqmi Venezuelaq hawk’akayninta raymichasunman ninku Kunankamas kayllaraqmi yachakun, kay chaskikapuymi kunan watapi hunt'akunqa.
  
  
  
  **Kaypi petrollutan Venezuela llaqta chaskikapunqa.**
  
  
  
  **Brasilllaqtan nin: atinchismi bomba atomica ruwayta **
  
  
  
  BRASILIA. Tawa p’unchay Intiq raymi killapi, waranqa isqun pachaq qanchis chunka pisqayug watapi (CRONICAPAQ) Braailia sutiyuq Llaqtan, Brasil Llaqtata Umallin. Chaypi kamachiqmi hinata willakamun: Atinchisña BombaAtómica ruwayta, nispa. Imataq chay Bomba Atomicari, Somba Atomica nisqaqa, rup’arichispa runata wañuchiqmi, wañuytan urmasqanpi tarpun. Ñawpaq t'uqyaq bombaatomikatan Estados Unidos llaqtayuq ruwarqanku, Japon llaqtapi, hunu runakunata wañuchinankupaq. Lliw America Latina llaqtakunapin yuyaymanashanku Brasilpi kamachiq willakusqanmanta, sichus chay willasqan cheqaq kanqa, chayqa, manañan allin kawsay llaqtanchis kunapi kanqachu. Lliw nishu qulqita usuchinku chay bomba atomica ruwachiyta maskaspa. Chaymi mana allinchu, chay qulqitan munanchis hat'alliyta, llank’ana wasikuna sayarichinapaq, aswan allinta tiyananchispaq. Brasil llaqtapin tiyanka pachaq hunu, runakuna, paykunan mast'arikunku pusaq hunu pisqa pachaq waranqa kilometruspi. Brasir llaqtan, tarikun kay kikin America del Surpachapi kashan, Peru llaqtanchiswan kushkan antisuyupi kashan.
  
  
  
  _Aqnata T'uqyaspa Wañuyta Tarpuririn _
  
  
  
  **union sovieticamanta pacha**
  
  
  
  MOSCU, lan. 6 (PL. Suqta p'un"chay Inti Raymi Killa, Waranqa isqun pachaq qanchis chunka pisqayuq watapi. Unión Soviética llaqtayuq, Pravda mit'alin Perú Gobiernunchismanta rimarin kamachi kamasqanmanata. Chay Pravda mit'alin, nin, Quechua, Runasimi, español castellano, siminchiswan kuskachusqanmanta. Llaq tanchispag oficial simi kananpqa chayraykun Moscú llaqtapi mit'alin hinata rimárimun: Chaywanmi kharuman Peru llaqta thaskin, aswan usqayta Perú llaqtayuq runakuna hujllapi tantanaykukunankupaq. Unión Soviética llaqtamanta, Partidu Cumunistá, Comité Centralnipi
  
  
  
  sutinpi, rimarisqanchis mit'ali, nillantaq: Perú llaqtayuq Revolucionario Gobierno Runasimita watiqaq kasqan manta wichayman uqarin, imarayku chus unay watakunapi quechua Ranasimitaqa "Discrimayaranku". Qhapaq runakunan chinkachiyta munarqanku. Chay Runasimipin Perú llaqtayuq runakunan ashkha pachaq watakunaña rimarinku. Astawan rimarispan, Unión Soviética llaqtayuq mit'alin, nillantaq: Peró llaqtapin, sapa pachaq runakunaman taqa, suqtan runasimipi rimariyta yachanku; chay raykun, chay kamachiqa ashkhapi kanpisinu runakunata yanapaykunqa. Ashakhallatataqmi yanapanqa político social allin kawsayman puririnankupaq.
  
  
  
  **Cuba llaqtamanta**
  
  
  
  La Habana. Qanchis p’unchay Inti Raymi killa, Waranqa isqun pachaq qanchis chunka pisqayuq watapi: Agropecuario kamayniyuq wamin k’a Ministron Levi Farau, qilqapi llank'aq runan, huj runakunawan tantanakuypi rimashaqtinmi Habana markapi willarqan haqnata: Chunka Pisqayuq p’unchaypi, kay Inti Raymiq killanpi, Habana Provincia nisqamanta, Jibacoa suyupis kicharinqaku musuq Kumunidadta,
  
  
  
  ashkha musuq wasikunayuqta, kapesinukuna chaypi tiyananpaq. Revolusiun, Cuba llaqtapi atipaspa Gubiernuman chayasqanmanta pachan, kunana kaman, kinsa pachaq iskay chunka tawayuq musuq kumunidadkunata sayarichin, ashkhawasikunata chay kumunidakunapi sayarichillantaq, campesinukuna, warminkunawan, wawankunawan ima tiyanankupaq Chaytam, kay cable sutiyuq Cuba1 llaqtamanta pacha willakamun
  
  
  
  **egipto llaqtan kicharinqa canal de suez nisqata**
  
  
  
  EL KAYRO.— Kinsa p’unchay, Intiq raymi killapi, waranqa isqun pachaq qanchis chunka pisqayug watapi. (CRONICAPAQ) Kayro sustiyuq llaqtan, Egipto Llaqtata Umallin, kay Egipto llaqtan Africa Continintiq hanaqninpi kashan, chaypin kan, hatun yarqha hina, unusapa mayu hina, Canal de Suez sutichasqa. Kay Canal de Suezmi, mast'arikun pachaq suqta chunka hujniyuq kilumitruta; chaymi, pusaq wata wisqasp karan. Awqanakuymanmi haykuranku, Israel llaqta sutiyuq, Egipto llaqtapuwan. Kunantaqmi, Egipto llaqtapi kamachikuq, hinata nin: Kichasunchismi Canalta, hatun’ wamphukuna chinpa nanpag, chaytan ruwashayku, allinpi Israel llaqtawan kawsanaykupaq, manaña awqanakuypi sapa kutirikukunaykupaq.
  
  
  
  **Kaymi Canal de Suea Chaynintan Hatun Wanphukunata Chinpachinqaku.**
  
  
  
  **Guatemala llaqtan mañakamun belice markan kutichinankupaq **
  
  
  
  GIATEMALA. America Cen tral.- Pisqa p’unchay, Intiq Raymi killa, waranqa isqun pachaq qanchis chunka watapi (CRONICAPAQ). Hujmantan, Guatemala Llaqtmañakamun: Ñuqaqmi Belice Marka, kutichipuwaychis, nispa. Belice Markan, iskay chunka iskayniyoq waranqa, isqun pachaq suqta chunka pisqayug kilometruyuq ancha hatunmi. Chaypin sayashanku raq askha hatun wasikuna, Maysutiyuq llaqtakunan, qayna pachapi, chay wasikunta sayachiran. Kunanmi hap’ikushan chay markata, Gran Bretaña Llaqta Sutiyoq, hurunakunan Gran Bretaña Llaqtata Inglaterra sutiyuqta riqsinku.
  
  
  
  Guatemala Llaqtan mast'arikun America Central nisqa, panpakunapi kharun kay llaqta llaqtanchismanta kashan. Kay Guatemala Llaqtan nin: Belice Markaqa ñuqaqmi, nispa, Inglis p’aqurunakuna, ripuychis kaymanta nispa. Ichaqa Gran Bretaña Llaqtan kamachikuq, maña munanchu kutichipuyta, aswanmi munan, chaypi hatarichiyta musuq llaqtata. Q'aya p'unchaymi ichaqa chayamunqa, beliceño puralla ninakunanku paq, ñuqanchis puralla sumaqta tiyasuh, allin sunqulla, munaylla tiyakusun nispa. Hinantan pagarin ¡q’aya p’unchay ninqaku.
  
  
  
  **Iglesia Catolica Umalliq**
  
  
  
  chaynatan papa paulo
  
  
  
  ROMA, Italia.- Tawa p’unchay Intiq raymi killa, waranqa isqui pachaq qanchis chunka pisqa watapi (CRONICAPAQ) Roma sutiyuq llaqtan, Italia Llaqtata Umallin, chaypitaqmi tiyan Iglesia Catolica Umalliq Papa Paulo Vl, sutiyuq. Paymi yuyarichin Gerald Foro Estados Unidos kamachiq wamink'ata hinata nispa: "Manan kanqachu pachantinpi thajlla kawsay, sichu qulqi patapi sayachiyta munanki, chayqa, sichus, ancha maqahapaq kallpa patapi sayachiyta munanki chayqa. Hinata nispan, Paulo VI imperialistakunata phiñarikun. Kay imperialistakunan, kallpasapa, qulquisapa, kaqtinku, llaqtakunaman.
  
  
  
  kallpawan kamachiyta munanku, manan chayqa chaninchu. Chaywanmi ichaqa, llaqtakunata t'aqarinku, manan huñunkuchu. Papa Paulo Vl, chaymanta nin: Ñuqan hatarichini rimayniyta kay, yuyarichinaypaq: Manan qulqi patapi sayaspachu thaj kawsay kanka, allin allin sunqupin sayarin, allin qhawanakuypi sayarin, kushkallan amachakunanchis.
---

{{ page.transcription | markdownify }}
