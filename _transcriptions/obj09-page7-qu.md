---
pid: obj09
page: 7
language: qu
layout: transcription
collection: transcriptions
transcription: |
  **7**
  
  
  
  _**Llaqtaq Sunqun**_
  
  
  
  Cronicawan Lima llaqtapi, iskay chunka isqonniyuq p’unchay Hawk’ay kusi killa, 1975 watapi.
  
  
  
  **Mit'alikuna imaynan kanan**
  
  
  
  qhaliyachiylla. Paykunaqa chuqokuspa pakakuranku qelqankupi mancharichinankupaq qespe yuyay kamaqta, imayna wapayakuna chuqokunku nak arichinapaq, haqay, siminmanta makinman wasapaqkunata. "Qespisqa qelqaqa", mana yuyaychay willaykunamantachu qelqasqa karan, aswansi hawan ukhullamanta willaranku, chaywantaq llaqtata puñuchiranku. Llakiy waqanapaqmi kay willaykuna imayna puqochisqa aqhahina, chaymanta uman willusqa runakuna hina "qespey" kiska pilluwan rijran patapi.. WAKATAQA WAQRANMANTA HAP'INA Revolucion Peruanaqa imperialismokunata wakichaspaqa, munanmi mana yuyaychay socialismo masichakuyta, runa kaywan t'aqasqata chaymanta qespiywan unanchasqata, manacha awqanakunmanchu mana hatariq sarunchasqa wajcha runakunawan, chaymanta wajcha kayninwan, mana qelqa willaykuna kamachiq makinpi kaqtinqa. Kay willay qelqakunan maqanakuyninpi, yuyaychananku problemas del cambiota, mana sutiyaykunawan, mana rakhu kunkakunawan, aswanmi kamaykunaq chiqaq kayninwan chaymanta yupayninkumantapas, chaymi kanman; huj willay qelqa, kikinanmanta ch'uyallata rimaq, imaynata rikuran imaynata qhawaran, qelqakuq nawinchakuq, kikinmanta yuyaychakunanpaq, qelqapi churasqawan kunanpaq, qayapaq. Manan willayqelqaqa ch’usaq parwallachu kanan, aswansi wallawisa kanan. Qelqa kamayuqkunaqa Pacha t'ijraypi kamachin kanaoku, allin sumaq yupaychasqa kanankupaq. Pacha t'ijray qelqa kamayuqkunaqa, manan qhawasqanku willaqchu kanku, kikin Pacha t'ijraymi kanku, chaymanta kankutami: AYPANA MIIAKUNAN, NANPAQRUNAYA RIMASQAN HINA, HINALLA¡AQ
  
  
  
  Manan kanchu willakuy willakuy raykullachu. Nawi kicharichinapaqtaq willanchispas, mat'ik’ancharichinapaq, runa masi ranpanapaq, chaymanta ch’uya yachaywan ago t'iyuruna yachachinapaq. Kay willay llank’aypin, tukuymanta hap’ipakuna imayna qharikuna, ichaqa manan "kay ruwanakunachu t'ijran hunt’ay willaypa kurkunchu, aswanmi kikin runakunalla kanku" Llunp’aq kay, imayniraq runa kaypi nawpaq qelqa kamayuqkunaqa wakichakunkun, manan chay usurihatariy, politica umachakuychu karan teqsimuyuman hunt’asqa karan, chaypi ch’ulla kayninku atiparan nishu ancha munay hillu, atiy atipaq kallpasayway chaymanta mirachiynin, kay llapin unanchayninku kasqa. Chay qelqa kamayuqkunaqa pacha p’uchukaq tukukuykunanpi, kamachikunapin kasharanku medios de comunicacion aqo t'iyurunakunamant. manacha huj uyapichu, chaymanta qosqaku yukayllata willakuykunaman, qelqa wasiyuqpa qhapaq hillunkunaman aqoy t'iyu runakunapaq, chaymedios de comunicacion chayamunanpaq..u. Chay clases socialesmi wakicharanku chay teqsi comunicecionta chaymanta tarirankutaq Peru suyuq politica kawsayninta. Chay "qespeqelqa raphi" nisqa, sujlla suwayta amachaspa chanincharan, rantiykaran sanp’a munaykunata, llaqtayawarch’unqaykunata, samincharan, hunt’aykuran, takuriran, chaymanta allin kushkachaspa qhapaq kayninkunata chhalayta rantiy munaywan pujllaywan.. Qelqa willayqa tukuy pachapi "Apuatiy atipaqpa qhapaq yuyaynin simillan karan. Qelqa wasiyuqkunaqa, qhapaq kayninpi, mashkasqaku "qelqa kamaqkunata" ch’usaq wallaqa qelqaqqkunata, paykunaqa yarqayninpi mana yuyaychay munasqanku, yuyaychamunankupaq. Chay qelqaqa kamayuqkunan karanku llaqtanchispi intereses imperialistasmanta qollanan. Teqsi llank’ayninqa, llaqta samin, awqaykuna patachiymi karan chaymanta "soporifero" hanpikunawan
  
  
  
  CHAY WILLASQAN KUNATA TUPUSPA KANKU. Pacha t'ijray qelqa kamayuqkunan kanku cheqaqmanta willayta yuyaychaqtinku, mana iskay rimaykunawan, mana q’apaq simiwanchu, mana pantay hatunchaykunawanchu; pacha t'ijray qelqa kamayuqqa yachanmi kurku paskay winaymanta, chaymamta runakunaq awkinmanta, manas nunt'aychu kamaykunman, sichus mana nawpanmanta mana wicnanchu chayqa pacha kawsanin chaymanta tukuypa awkinpas.n. Chay tukuy rimaykunamanta llaqtanchispi qelqa masichakuyqa, kantaqsi yachasqan yuyaychaymanta manas teqsillatachu thunisqa oligarquiaq pukarankunamanta, chaymanta utiyllantan chukuchisqa qelqa kamayuq qharikunatawan; kaykunamanta wa
  
  
  
  kintaq q’opa pataman wijch’umusqaku wankasqa "objetividadninta" hatun "tapa barros prensa reaccionariamanta". Ichaqa, imayna mana pacha paqariyman "santo" hina,
  
  
  
  illarimusunmanchu, manataqmi pacha t'ijray qelqa kamayuq kasunmanchu kamachiq nisqallanwan. Kaypin maqanakuy manaraq tukukunchu.
  
  
  
  **Imaynatan Cronicawan qilqata ruwayku**
  
  
  
  _Chaynatan llaqta sipaskunan ñawichanku CRONICATA._
  
  
  
  Pisqa llank’aqkunan chaskikunata mashkhariyku, runasimipi qilqaspayku hinapataq lliw CRONICAWAN qilqata qhawanchayku. Aswan tiqsiyuq llank’anakunatan, ayniparikuspa ruwayku, wayqe pura ruwaywan. Tapurikuymi, rimarikuymi, ruwariwaq ninakuymi, llank’anaykupi mana pisiyanmanchu. Castellano simita, Hiiteratura nisqanchistawan "Yachachiytan William Hurtado de Mendoza saqiriran, paymi "Mártir José Olaya" Yachay Wasipi yachachiran, hinaspa CRONICAWAN llank'ananpaq hahpun. Llaqta rayku, runasimi rayku; unaymanta wiñaq munakuyninmi, mana thunkispa nisqaykuta chaskichiran. William Hurtado de Mendoza iskay ñiqinpi qilqaq kashan, hinaspataq CRONICAWAN qilqata qhawanchan. Oscar Campero Bellota, Luis Alberto Chevarría y Raúl Guerra, qilqaqkunan hunt'asqa kayku. Llapallankun Qusqu llaqtamanta, runasimitataq yacharanku mamanpi ñuñuspa. Kinsantinkumanta, manan pipas mit'alipi qilqaq kamayniyuqchu, ichaqa saphinmanta pacha Peru suyunchis munayninkun, ancha allin ruway munayninku, chikallan pisipaykunata hunt'achin, kamayniyuq kankuman hina. CRONICAWAN pagarichimuytan Guillermo Thorndike hamut'ayninpi wallpariran. Kayrunakuna masichaytaq, allin lluqsinantaq, kay mit'alipi ajllaq runakunapas, ñuqaykuman kamachiwaranchis. Chay kamayman kutichispan, kallpaykuta mich’akuspa llank’ayku, kay llaqtanchispi pacha t'ijrayman sayapayaspayku.. CRONICAWAN mit'alin, kikin mit'alikunaq allpanpi llank’ariyta
  
  
  
  qallarin, hinaspataq tawa pachaj pisqa chunka wata t'ustusqa kaqtinmanta, runasimita hujmanta llaqtanchispaq ayparishan. Nishu chagrutaq qilqaynin karan chayqa, imaymana qilqayninkunata kashan chayqa, qilqasaykun Tercer Congreso de Americanistas kamachikusqanman hina kashan. Chay tantanakuymi Bolivia llaqtapi karan 1954 watapi. Hinallataqmi, llapayku hinata
  
  
  
  ninakuqtiyku, qilqasqaykuta, imayna Academia de la Lengua Quechua qilqasqanman hina qilqayku, allinta llank'asqanku rayku, allinta ruwasqanku rayku. Ñawpaqtaraqmi chayta sut'ichayku. Allin rimaykunata, mana allin rimaykuna CRONICAWAN chaskisqanmi, ruwasqaykuta allinta tupushan. Chay rimaykunata paqarichiytan.I CRONICAWAN hawpasnaqta munaran: Llaqtan ancha ashkha l wiñaywan kayymunasqaykuta kutichiwanku. Sapa luqsiypi wiñasqaykun, ch’urmi punuyniykuta sut'ichashan, sapaímit'ali p’itwisqa kayninmi, runa simipi qilqakuna chaskisqaykun, kikillanmanta niwashanchIs CRONICAWAN llaqtapi saphichakusqanta. Aswan ancha sasa rimaykunatan runasimi rimariyku, runa simiq allin kayninta qhawachispa. Chawpi simiman, huq simikuna yapakusqanmi ashkha saphrimayninkunan, wach’iq siminku nan, runa simimánta ancha. Peru ukhu llaqtan aswan qispisqa kashanyrunasimin tarisqan rayku aswan revolusiunariun, hinaspataq aswan pay kikinpi kawsayniyuq.
  
  
  
  _Paykunan CRONICAWAN mit'alita ruwanku_
  
  
  
  **Kanpisina warmitaqa manan uywata hinachu qhawana**
  
  
  
  _Perla Baca Gálvez, qilqasqan._
  
  
  
  Campasina warmitaqa qhawan chisraqmi, mana sagena chajn makinta hina, sasa llank’anakunapaq purun allpakunapi siq’a qhatakunapi Tukuy ruwayninmanta artesana, chaymanta chajra quriyanapaq, sumahunch’uy yachaq makinkunataq millmata pushkan, awaykunata kamaspa, chaymanta sijlla p’achakunata, artesa nía p’achakunata, pay kikinpas sirapa kuspa ima. Mana samaq wawa yanan, pasallataña llank’an sapa p’unchay, chaymanta wasinpipas chhaynallatataq, kikillanta: wayk’uspa, t'aqsaspa, siraspa Chhaychika llank'ayninmi tantananta qa aswanta t'aqan. Ichaqa, manas kayllachuñak'ariku nin, ñawsa kayninmi aswan hatun unquynin. Kaypin mana Reforma Agraria, kay
  
  
  
  t'ijrapi mana qhawasqachu kunan kama campesina warmiq pacha kawsayninta, paysi wajcha kawsayninpi mana yuyayniyuq hina ñawsalla tiyapakuspa. Chaymi, kay wasi "Anyakuq" Reforma Agrariata thunkin, mana qusanta, wawankunatapis yuyaychaspa, payllapunis mana kamachiriqsisqan rayku, manan wakinchaspachu, aswansi mana yachasqan raykulla. Mana yuyaychasqa, chaymanta mana yachachisqa chaymi qhipaman kutichisqa. Kayta qhawaspataq kamachiqninchis chajra llank’aq warmiman kutirin yanaparispa, hatarichispa, chaywanmi qhapaqta yuyaychanqaku kay pacha t'ijray revolsiunpi. Kamantaq wakinkunamanta ACOMUC hinata, kaytaq ruwan Feria Artesanalkunata, sapa watan Campesina warmipaq, chaypitaq rikukun warmiq rumayninta, chaymanta aylluchasqa campesinamantapas. Usqhay llaqta ruwaykunapi, chaymanta usqhay kamachinapaq kaqkunapin kashanku chay wakinchay chinkachina chajra llank'aq warmipaq kashan, qhari runallapaqpas kanman hina. Qunqanas pisipaq derechos legalesta amachakuqkunata. Kay nisqanchismi, astawan uqarikun, mit'alla llank’aqkunapaq, mana sawnasqa mamakunapaq, ijma warmikunapaq, sirvinakuypi tiyaqkunapaqpas. Sorvicios sociales nisqanchistan hunt'achinqa: kirawkunawan (cunas) guarderías wasikunawan, hanpina wasikunawan, ayllukunapi mikhuna wasikunawan, Cooperativas, Sais ima nisqanchis kunawan.
  
  
  
  _PERLA BACA GALVEZ_ _Paymi pagarichimunqa_ _sapa yupaypi warmiq_ _qelqanta_
---

{{ page.transcription | markdownify }}
