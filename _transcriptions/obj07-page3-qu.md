---
pid: obj07
page: 3
language: qu
layout: transcription
collection: transcriptions
transcription: |
  **3**
  
  
  
  _**Llaqtanchismanta**_
  
  
  
  Cronicawan Lima llaqtapi, chunka pisqayuq p’unchay Hawk’ay Kusi Killa, 1975 watapi
  
  
  
  **huayanay komunerukuna c.n. a. yanapayninta manakunku**
  
  
  
  Unanchanchis sullullchananpaq hamuran Lima llaqtata, Lorenzo deela Cruz Taypi, wakin Huayanay Kumunirukunawan kuskachakuspa, hinamantaq llaqtanman kutikapuspa hujmanta piñiy wasiman apachinku Puka yuraq unanchayninchista sullullchasqan rayku, yachakusqan hina, kay kumuniru provicional qispiywan kashan "Caso Hayanay" riqsikusqan hina. Yachasqanchis hina, Huancavelica piñiy wasiwisqasqa karanku, chunka tawayuq kumunirukuna César Matias Escobar wañusqanmanta tunpayusqa, chayman qhawakusqan hina Libertad Provicionalwan lluqsiranku, qanchis kumunirukuna wakintaq kunankama piñiy wasipi wisqasqa kashanku mana taripay mast’arikuynin rayku. Kay qanchis kumunerukunan Lima llaqtaman hamuranku, llapa Huayanay kumunerakunawan pawqar unanchanchis sullullchayunankupaq, hinamantaq llaqtanman kutipuspataq Lorenzo de la Cruzman hujmanta wiraqucha juiz Instructor wisqachiran kay hatun huchanmanta. Chay rayku hujmanta Lima llaqtaman kutimunku iskay kumunerakuna garantiata mañakuspa, Chunka Hujniyuq Lima Juzgaduman qilqata haywarispa, paykuna Huancavelica taripaqta manchakushanku mana carcilman kutinanku rayku, yachakusqan hina mashkhasqan kashanku taripaq kamachikuyninwan, chay rayku Victor de la Cruz Escobar, Donato de la Cruz Escobarpuwan : garantiata mañakunku, wayqinkunawan kuskachakuspa Eulogio Mariano Concepción, Marcial de la Cruz Escobarpu" wan paykuna kikillanta Confederación Nacional Agrariaq yanapayninkuta mañakamunku Huancavelica llaqtapi, justicia purisqanpi ñawparinanpaq. Kikinllantaqmi Cronicawan mit'ali qilqamanta pacha, kamachikuq Gobiernunchisman mañakuyku, Justicia Revolucionaria Huancavelica llaqtaman chayaykunanpaq.
  
  
  
  _Kay wasipin kashanku_ _Huayanay runakuna_
  
  
  
  _C.N.A. yanapaykunqa_ _Huayanay runakunata._
  
  
  
  **kaqllan kanqa salario warmi qharipaqpas**
  
  
  
  Plan Inca qilqata ppagarichisqankuman hina, Gobierno Revolucionario Fuerzas Armadasmanta, unanchayushanku musuq kamachiwan warmita allinta chaninchaspa mañana t'ustusqa kanankupaq manaña t'aqasqa kanankupaq, nitaq warmiq saminninta pisiyachinankupaqchu. Chay rayku Gobiemunchis p’anpachishan qhipa kaq qilqata, chaypin kamachikuran chaynata: d)Chunka pisqayuq ñiqi rimaypi 14222 kamachikuyninpi niran chaninchakunanmi warmikunaman llank’ayninkumanta, qharimanta aswan pisita, mana qhariq llank’ayninta taripasqanku rayku. Chay rayku kamachikushanmi musuq Decreto Ley 21208, Consejo de Ministros unanchayninkuwan ñawpaq
  
  
  
  qilqa kamayninpi tukukapunanpaq. Qilqa p’anpachikusqan chaynatankamachikuran: "Comisión aNacional : de Sálario Minimo Vital, allinta ñawinchaspa, kamachikun Ministerio de Trabajo y Asuntos Indígenas swakin s llank'ay rikuq oficionakunawan, smast'arikuyninkuta rikuspa, kamachikuyninkupi puririchinga salario chaninninta ichaqa kay huch’uy qilqaq rimasqanpi hina": "d) Warmikunaq salario chanin manta, maypin s kallpa allank’aynin manan taripanchu qhari runaq kallpa llank'ayninman". Kay ñawinchasqa qilqa ñan p’anpachukunña, hinamantaq qhari warmipi kaqllatacha chaskikunqaku llank'asqankumanta.
  
  
  
  **la molina yachay wasin kanpisinukunapaq mast'arikunqa**
  
  
  
  Musuy yuyay hac'iyninkuta mast’arishanku La Molina Hatun Yachaywasimanta pacha, llapa kampisinu llank’aq runakunapaq. Kay yuyay mast'ariyninku hunt'akunan hamawt'akunaq yachashaqkunawan kuskachakuy puririyninkupi, kampisinukunawan tiyanankupaq, sapa wata yachayninkupi samaqtinku, Chaynatan rimapayawanchis Ing. Miguel Sarria, Programa Académico de zootecnia umalliqnin, Universidad Nacional Agrariapi, Conferencia de Prensa tantanakuy tukuyninpi, chaypin riqsichiran imaynatas ñawpachishanku, yuyay ñawinchasqankuta embutidos mikhunata, chalwaq aychanwan qispichisqankuta. Nimullantaq yuyay hap’iyninku ñawparinanpaq; kay La Molina Hatun Yachaywasi, Ministerio de Agriculturapuwan qilqarankuna huj rimay qilqata yanapakunankupaq, yuyay mast'ariyninku ñawpananpaq. Kikinllantaqmi niwanchis, ñas kay qhepa iskay watakunapipas puririnkuña hamawt'akuna, yachashaqkunawan
  
  
  
  tawa kuskachakuy kumisiunkunapi hinaman kikin chajrakunapi ñawinchayanankupaq imayniraq allpa llank’aypi sasa tarisqankuta. Riranku p’uchukay wata samayninkupi, chawpi wata samayninkupuwan Chay mit'a mink’akuyninkupipis tiyaranku kampisinukunawan kuskachakuspa, hinamantaq mast'ariranku yachayninkuta kampisinukunaq yachanankupaq; kikillantaqmi paykunapis, astawan yuyay yachayninkuta hatunyachinku kikin chajrakunapi, imaynata rurusqanta ñawinchaspa. Ñan luqsichisqanku rayku, chaninchakushan pusaq chunka iskayniyuq sasa ruwaykunata allinta kay Hatun Yachaywasipi yuyayninkuwan ñawinchaspa yuyay hanpta tarinankupaq. kay kumisunkuna rillanku Lima hawa llaqtakunata, schaypin skikin kampisinukunag chajrankupi yuyayninkuwan ñawinchayunku allpa ruruchisqanta, kay kumisiunkuna pisqamanta pacha, chunkakama, hamawt'akun, yachashaqkunawan kuskachakuspa puririnku.
  
  
  
  **challwa hap’iy wanphu cuba llaqtamanta tapukuwanchis**
  
  
  
  Imaynata, Convenio qilqata ñawpachiranku, Perú llaqtanchis Cuba llaqtawan, challwa hap’iyta purichinankupaq "Amistad Peruano- Cubana" qilqa sutichasqankuta hina, chayta hunt'achispa, tapukuwanchismi wan phu "Rio Damuji" sutiyuq Cuballaqtaq Unanchayniwan Hatun MamaQuchanchispi tarikuspa, chaypin yu yay hap’iyninkuta wiñachinqaku. Kay wanphu Hatun Mama quchanchispi puririnanpaq, ñan kamachika muranña chayna hunt’akunanpaq Ministerio de Pesquería unanchayninwan, chayman hina kuskachakunankupaq Empresa Pública de Servicios Pesqueros (EPSEP) Perú llaqtanchis manta Flota Cubana de Pesca (FLOCUBA) Instituto Nacional de la Pesca Cuba llaqtamantapuwan allinta mast'arinankupag challwa hap’iy yuyayninkuta, allin hunt'akunanpaq. Kay qhipa kaq yuyaychasqa, qilqa Convenio ñawpa kaq hatun iska Llaqtanchis convenio qilqakusqanmanmi hunt’akun, 1973 watapi paqarichikusqa rayku; Qoya Raymi Killapi
  
  
  
  taq kay qhipa watamanta pacha hujmanta mast'arikuran kay Convenio puririnanpaq. Chay rayku "Rio Damuji" wanphupuririynin unanchasqa kashan pisqakilla Hunt’akunan kama, kay puririynintaq, ñan qallariranña isqun p’unchaypi Inti Raymi Killapi, kay wata puririyninpi. Hinaman kay wanphu kuskachakunanmi, wakin Cuba llaqtaq wanphukunaman, chaykuna challwanchista hap’ishanku Hatun Mama Quchachispi, huj hunu pisqa pachaj waranqa qulqi dularpi chaninchaspa, kay llank’ayninkumanta. "Rio Damuji" wanphuy arrastrerofactorian TACSA 95 sutiyuq, ñawinchasqa llank’aynitaq challwa aysanayuqmi, chaytan riqsichiwanchi Mama Qochanchispi. Kikinllantaqmi unanchayukun, kikin wanphu ukhunpi qispichinanku, merluza, challwamanta, hujniray, challwakunata hujkunawan thalakuyta atikunman, hamut'ayninkupi qallarisjan hina "Amistad Peruano cubana" rimayninku ñawpachisqanku rayku.
  
  
  
  **tumaqaya runakunan watukuwanchis**
  
  
  
  Iskay pachaj pisqa chunkayuq europeo tumagaya runakuna chayamuwanchis Perú llaqtanchisman. Paykuna hamuranku aviun nisqankupi, Zurich, Suiza llaqtamanta pacha SATA sutiyuq aviunpi. Kay tumaqaya runakunan tapukuwanchis, imaynatas hlaqtanchia runakuna tiyaranku, hamullankutaq, runa siminchis riqsinankupaq, uyarinankupaq, llapa llaqtaq kawsayninta yachanankupaq ima. Kay tapukuq europeo runakunan "Jorque Chávez" Aeropuerto Internacionalman chayamuspa, usqaylla hunt'aranku ukhu wasikunata chaypin haywaranku qilqa documentukunata, chayman hina llaqtanchisman haykunankupaq, kamachiq unanchayninkuwan. Chayna suyaspataq kay dokumentunku ñawinchaynin hunt’akuanpaq,
  
  
  
  wakin tapukuq warmi qari runakuna panpapi tiyaspa samayuranku mit'alikunapi llank’aqkunawan allin sunqunkuwan rimariyninkuta mast'arispa. Yapamullantaq rimayninkupi, kay tapukuq runakuna, paykunas hamushanku llaqtanchis riqsiq, hinaman taq ñawinchayunqaku, imaynatas ñawpaq kuraqninchis qispichiranku llaqtaq qhapaq yachayninta, kunankama, allin kawsay mast'arikusqanta ima. Runasiminchismantataq ninku, uyariytas munanku, kikin llaqtaq simi rimayninpi, qhawachillankutaq rimayninkupi Europa Hatun llaqtakunapi runa simi rimayninchist oficial rimayman Gobiernunchis chayachisqan rayku. Chaymi franceses waynakuna, tukuy sunqunwan kay runa siminchista riqsiriyta munanku.
  
  
  
  **ayacuchupi hatarichinqaku tullpuna wasita**
  
  
  
  millma tullpuypi llank’aqkuna, yanapamullankutaq arteseanukunata, allinta millmawan llank’asqankuta kispichinankupaq, millma tullpuyninku allin pagarinanpaq, kusa allin llinpikunawan llank’anankupaq, sacha llinpiwan, kikinllantaqmi quimico llinpikunawan llank’ayninkuta taripanankupaq, musuq chayamuq técnicas nisqanwan.
  
  
  
  Empresa de Promoción Artesanala del Perú (EPPAPERJ), nisqanchismi artesanukunata masichan, kaymi hatarichishan Ayacucho llaqtapi, musuq millma tullpuy ruwayta, hinaman Industria Texti! Artesanal nisqata ñawparichinanpaq allin tukuy artesaniata ruwanankuypi. Chay qispichiypaqmi huj hunu sulista chaninchakushan. Yachasqanchis hina Ayacucho llaqtakunapi tiyaq runakunan, millmawan atanpias llank ayta ruwaspa kawsakunku, kay millmapi llankasqankutaqmi allin ñawinchasqa kashan llapallan llaqtanchispi. Kikillantaqmi tapukuq tumaqaya runakunapas allintan rantinankupaq chiqaqchanku kay millma artesaniaswan, chay rayku; llaqtanchisqhatukunapi, Perú hawa llaqtaqqhatukunapipas allintan chaninchanku, astawan mañakuspa millma artesaniasta qhatuynin wiñananpaq. Kay musuq millma tullpuy ruwaymi yanapanqa, llapa away runakunaman, kikinllantaqmi llapaartesanukunaman allinta llanp’u makinkupi qispichinankupag, ima sumaqmillmawan llank’asqankuta, kaychaninchakuy rikukunanmi manaraq wata tukukushaqtin." EPPAPERU nisqanchismanta pacha nimullankutaq, kay musuq
  
  
  
  _EPPAPERU Ayacuchupi_ _qispichishan artesaniasta._
---

{{ page.transcription | markdownify }}
