---
pid: obj11
page: 3
language: qu
layout: transcription
collection: transcriptions
transcription: |
  **3**
  
  
  
  _**Llaqtanchismanta**_
  
  
  
  CRONICAWAN Lima, chunka iskayniyuq, chunka isqonniyuq p’unchaykama Chawa Warki killa 1975
  
  
  
  **Quiruvilca Minaqa Llank'allanqa**
  
  
  
  Manan imaraykupas Quiruvilca mina llank'ayninta sayachinanchu, Unidad Minera nisqanchispi. Mayqenña Ministerio de Energia y Minas kamachiqkuna rimasqan kaqtinpas, hatun empresamanta Northern Peru Mining Corporation yanapay mañakuyninmanta, kay minaqa manan tatinanchu llank'anapi. Chaynatan riqsichiwanchis Ministerio de Energia y Minas qhawachiy mit'ali qelqanpi. Nillantagmi kay qelqa, ñas Ministerio de Energia y Minas ñawpachiran comisionta iskay chunka hujniyuq p’unchaypi, Hawk’ay Kusi killapiraq kay wata purisqanchispi Direcion General de Mineriamanta, paykuna ñawinchayunankupaq tukuy llank’ay purisqanta Quiruvilca minapi. Nikullantaq, qanchis p’unchaypi, Hawk’ay Kusi killapi 1975 watapi Northem Peru Mining Corporation umalliqnin ñawpachiran riqsichiy qelqayninkupi Ministerio de Energia y Minas makinman, chay riqsichisqankupin ninku "paykunas kunanpachalla
  
  
  
  munanku MINEROPERU kaqninman haykupunanpaq Quiruvilca mina llank'ayninpi". Yapamullankutaq kay riqsichiy qelqayninkupi "qolqe llalliyninkus manas allintachu hunt'akun" kay mina llank’ayninkupi, chay qelqaman kuskachaspa perdidas y ganancias qelqata qallariy p’unchayninmanta Qhapaq Inti killamantaraq, kinsa chunka hujniyuq p’unchay Ayriwa Poqoy killakama mayqen killakunapi pisipayuranku chaninchayninkupi 64"783, 170.14 sulisninpi. Kay yachakusqan hina kay hatunempresa "manas atinmanchu qolqe chaninchayta Quiruvilca mina llank’ayta", transferencia nisqata mañaspa huj qallariy p’unchayta Chajra Yapuy killapaq 1975 kay wata purisqanchispi. Energia y Minas qelqa riqsichiynintaq qhawachinku tukuy ima ruwasqankuta mina ch’arwi llank’ayninpi, hinamantaq chaninta rimaspa Northern Peru Mining Corporation ruwasqanmanta kay mina llank’ayninkupi.
  
  
  
  _Manan tatinanchu Quiruvilca mina llank’asqanpi, hinatan_ _nin Ministerio de Energia y Minas_
  
  
  
  **Yunka Ukhukunapi Papata Ruruchinku**
  
  
  
  Papa mikhunamanta yuyay hap’iyninkuta ñawpachinku, yunka ukhukunapi chaypin yapuranku papata, hinamantaq kinsa chunka hujniyuq p’unchaymanta allaranku, allintana mikhunapaq tarispa Yurimaguas yunkapi Centro Internacional de la Papa La Molina yachaywasimanta yuyay mast'ariyninkupuwan. Kay yuyay mastiariyninkupi, yaqa iskay watatañan purichishanku, yunka ukhukunapi llank espanku, chaypin maskashanku kusa allin papata qespichinankupaq hibridos nisqankupi. Humberto Mendoza hamawt'a Genetica Departamentumanta lay raunYachay wasimanta niwanchis, arichhayna yachasqaykichis hinan, papa
  
  
  
  ta qespichirayku Yurimaguas yunkapi kinsa chunka hujniyuq p’unchayllapi allinta yuyayninku mast'arikusqan hina tarispanku, ichaqa kaywanqa manaraqmi niykumanchu sichus kay papa mukhuta mast'arikunmanchus manachus chayta, chaymantañacha yuyayniykuta allinta hunt'achispa riqsichisunchis, chhaynatan niwanchis. Kay papa allasqayku ushqhay p’unchaykunallapi allin hamut'asqan kashan, yachakusqan hina Mama Qocha patakunapi tawa killapiraqmi papa poqon, antipatakunapitaq suqta killakunapiraq allakun. Chayraqmi kay papa yuyayta hunt'achikushan yunka ukhukunapi mas
  
  
  
  t'ariyninwan kay Peru llaqtanchispi. Kay papa allakusqan yuyay hamut'ayninkupi manaragmi taripankuchu wakin papaman qhatukunapi churakusqan hina, ichaqa uiw papa kaqninta allinta kuskachakuyninpi hunt'akun. Centro Intemaciónal de lál Papa hatun tantana masichaypi kikinhamut'ayniyuqmi, llapa teqsimuyu llaqtakunapi wasi kaqniyuqmi. Umalliqnintaq wiraqocha Richard Sawyer, paymi yuyayninta riqsichiran Washigton llaqtapi niw umalliqkunaq tantanakuynin kupi, kikillantaqmi chhaynatan riqsichikuran New York Times mit'aliqelqapi.hua.
  
  
  
  **Rantikushanmi Mikhunakunata Hungria Llaqtamanta**
  
  
  
  Trigo rantinanchismi, mikhunakuna, chaymanta rurukuna, Hungria llaqtamanta hamuqkuna, ñanhunt’asqaña, llaqtanchispi mikhukuChay rayku Gobierno Revolucionario, mast'arinña kay Conveniq qelqakusqanta chunka iskayniyuq p’unchaypi ayriwa Killapi kay wataq purisqanchispi, Hungria llaqtawan chay rimay chaninchakunanpag chunka hunu dolar qolqe chaninninpi. Hinamantaq taripakunanmi chanin nt'achiyta, sapanka pachajmanta lliw pachajninta chaninchakunanpaq FOB chanin trigo ñawinchayninpi wakin mikhunakunamantawan, kataq chaninchay hunt'akunan iskaywataq puriyninpiraq, qallariy chaninchaytaq puririnan lliw rantisqa mikhuna wanphukunaman churaqtinku, hina yachaspataq kutichipunanchismi sapanka pachajmanta qanchis
  
  
  
  dolar qolqe llalliyta, sapanka watamanta chaynata pisiyachispa kay chanin mañakusqanchismanta. Chaypaqmi Banco de la Naciór kamachisqa kashan kay rantiyta hun t'achiynanta taripananpaq imaynata kamachikuran 212331 kamahchiy qelqapi pisqa p’unchaypi kay killa purisqanchispi. Kikillantaq kichakushan cuenta corriente nisqata "Importacion du Trigo Hungaro 1975" sutiyasqata chaymanmi churakunan llaqtanchispi llapa qolqe trigumanta chaninchakus qanta, kaywantaq trigo chanin kamachiqninchis mañakusqanta kutichikunanpaq Hungria llaqtaman, allinta qhepananchispaq mañakuyninchispi. Kikillantaq Banco Central de Resera Peru llaqtanchismanta qolqeta ñawpachin kay rantiy qallariy hunt’akunapaq hawa llaqtapi.
  
  
  
  **Paqucha Uywaytan Mirachinqaku**
  
  
  
  Paqucha chanin qhatu thalaymi, aychan rayku, milmam rayku, kay hamuq watakunallapi llaqtanchisman hunt'a chinqa pisqa waranqa hunu sulista. Chhaynatan mit'ali llank’aqkunan rimarimun Ing. Alberto Pumayalla Nacional de AgrariYachay wasiq hamawt'an, ikamachisqan kasqa ganchchaj pisqa chunkan, paq’uchaku laajllananpaq Puno llaqtamanta SAIS Pachacuteqmanta astanankupaq Capillayuq, Oxamachay puna patakunaman Canta markapi. Kikillantaqmi kamachikuran EPS Alpaca Peru masichakuyman, paykuna kay lliw paqucha kunata musuq tiyana patakuna man Yachay Wasiq tecnico runakunawan kuskachakuspa astanankupaq. Kay paquchakuna musuq tiyananmi kashan La Viuda sutiyuq orgo rit'i patapi Canta markapi kay Limapi. Kay paqucha astaytaq hunt'a chikushan yuyakusqanman hina musuq paqucha tiyana patakuna ta mashkhaspa miraynin mast'ari
  
  
  
  kunanpaq. Yachasqanchispas hina kay paquchakunaqa Peru llaqtanchispin astawanqa tarikun. Kay musuqtiyanakuna uqariywanmi suyanchis iskay chunka wata hunt’akuqtin, kay paqucha miraynin allin tecnico ñawinchaywan, chunka pisqayuq hunu paquchakuna kananta. Yachakullantaq, sapanka paquchan chunka pisqayuq kiluta aycha, qosqanta, chaywan allinkallpachayta hunt'achispa, kayaychaqa pisi wirayuqmi, millmantaq orqokun tawa libraspi sapanka paquchamanta. SAIS Pachakutec umalliqninkuna allinta llank’aranku kay paqucha miray mast'ariynin hunt'akunanpaq, chay rayku paykunapaq kamarankuña La Viudapuna orqo patakunapi, chaypin mirasqanku qespinanpaq Canta llaqtaq hanaqninpi. Kaytaq kashan qallariy mast'ariynin, hinamantaq kay paqucha uywayninwan tarikunanmi, kunankama pisiyaq aycha, chaywan kuskachaspa millma q’aytutawan paquchaq allin kaqniyuq kasqan rayku.
  
  
  
  **Wajcha Llaqtakuna Tantanakunqaku Limapi**
  
  
  
  Qanchis chunka pisqayuq wajchllaqtakuna lliw teqsimuyunchismanta tantanakunqaku V Conferencia de Cancilleres de Paises no Alineados nisqai masichakuypi, iskay chunka pisqayuq p’unchaymanta iskay chunka isqonniyuq p’unchaykama kapuriq killapi, chaypi llapa hamut'ayninkuta ñawpachinqaku hatun tantanakuypaq llapa teqsimuyuqi llaqtakunamanta umalliq llaqta kamachiqkunapaq Sri Lanka (Ceilan) suyupi. Kay Wajcha Llaqtakunaq tantanakuyninku Hotel Crillon tumaqayaku naq wasipi kanqa. Sut'ichakullantaq kay tantanakuyta, kikin Wajcha Llaqtakunaq masichakuyninta, chaypi yuyaychakunqa politico hamu t'ayninkuta, imperialismo, icolonialis mo nisqa atipaqkunata churapayakunankupaq.
  
  
  
  Paqarichiq umalllqkunatan CarloGamarra Umallinqa, paymi iskay killa kushkantaña llank’ananta ñawpachishan teqsikunata hatarichispa tantanakuy allinta qespinanpaq. Hinallataqmi llank’ashankuña qorpachaqkuna, astaqninku, qhawaqninku, llaqta riqsichiqkuna, mit'ali qelqaqkuna teqsintinman rimaynin mas t'ariqkunapuwan, paykunan hunt'a chinanku llank’ayninkuta V Conferencia nisqanchis paqarinanpaq. Nikullan taq, kay llank’aqkunan pusaq pachajman chayan, paykuna mast'arinanku yuyay yanapayninkuta lliw LImallaqtanchisman mink’akuq runakunaman kay Conferencia hunt'achiq runakunaman. V Conferenciaman hamuq Cancillerkuna mink’akullankutaq iskay chunka Liberacion Nacional masicha kuykunata, Africa. Asia, Amarica Latina suyukunamanta rikunankupaq paykunan kashanku Delegados Obse vadores nisqanchis. Chay tantankuypi qelqa rimanankun. Waqcha Llaqtakunaq politica economica nisqanchiswan ñawinchakunqa, hinamantaq yuyaychananku
  
  
  
  estrategia nisqata, allinta kallpacha yuspa, yanaparikunankupaq politica enconomica yuyaypi lliw Wajcha Llaqtakunamanta, hinamantaq qhapaq llaqtakunata churapakunanchispaq, paykunan llaqtanchis qespisqanta t'ustuita munanku. Chay rimanankupin qhawanqaku imaynatas rikukunqa Consejo Mundia de Asociaciones de Productores de materias primas nisqata qhawakullanqataq imaynatas pagarimunan materias primas stock regulador nisqankuta, paykuna allinta chaninchanankupaq. Paqarichikullanqataq qatipanas Ertatututa tumaqaya qolqa churaypaq, hinamanta qhawakunga Empresas Transnaconales llank'asqanta, rikullanqakutaqmi politica pasqakusqanta teqsi muyunchispi imaynatas Medio lrienta Suyupi awqanakuyta, Sudáfriracismo nisqankumanta, IndicQochapi allin kawsay tarikunanpaq nuclear markata wakinchaspa; yanapakunanpaq wajcha llaqtakunaq qespichiq Liberasiunkunata Peru, Panamallapa teqsimuyunchispi wajcha llaqtakunamantapuwan.
  
  
  
  _Wajcha Llaqtakunaq_ _Canciller umalliqkunan_ _paqarichinqaku_ _gespichiyninkuta._
---

{{ page.transcription | markdownify }}
