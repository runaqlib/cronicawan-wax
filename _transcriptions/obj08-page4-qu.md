---
pid: obj08
page: 4
language: qu
layout: transcription
collection: transcriptions
transcription: |
  Cronicawan
  
  
  
  Lima llaqtapi, Iskay chunka iskayniyuq p’unchay Hawk’ay Kusi Killa 1975 Watapi
  
  
  
  _**Hawallaqtamanta**_
  
  
  
  4
  
  
  
  **San Jose de Costa Ricapi Cuba llaqtamanta rimanqaku**
  
  
  
  SAN JOSE (COSTA RICA), Hawk’ay Kusi Killa 16 (Cronicawan) Chunka hujniyuq America llaqtakunan arariwakuna kaypi kunanqallarinqaku sullulchasqa huñunakuy qhipaman churanapaq "Chira awqaypa" ima mukhuntapas, Tiarpa mana umayuq kamachiyninkunata (Tratado Interamericano de Asistencia Recíprocal chaypin Cuba llaqta "wakinchasqa" kasqa America llaqta pura tiqsimanta, chunka hujniyuq watamanta pacha. Tukuy suntur qhawaqkunapaq kanmi simi Tiar musuq protocolo, unanchay, Suyu amachakuy unancha
  
  
  
  1974 watapi tajyasqa Rio de Janeiro suyupi, norteamerica estrategia yuyaypi comunista tiqsi "hark'aypi. Musuq política thanichiymi, chaymanta tinkuy kawsay tiqsimuyu atiy atipaqkunaq pura allinmanta kay "p’unchay kamapi churakuy" Tiarmanta, chaywan America suyupas munanman chay allin hunt’aykunata llaqtapura sayapakuyta. Cuba suyun chakatasqa kasqa bloqueo economicowan 1964 watapi tiqsi politico masichakuy marxistaleninista rayku, icha chay kamay puchupankunaqa, manan chayllapichu
  
  
  
  urmayusqa castrista kamachikuypi aswanta continental tiqsita kuyurichisqa. America llaqtakuna Cubawan llapallanku p’akispanku, samin mana p’akiq Mexico suyullawan, aswan k’umilluman tukusqaku economica politica matropoli norteamericananta chaymanta San Jose suyupi manacna qispi simi kutinakuychu kanqa, chaymi hina kanqa wakin laqtakunaq munapusqanku rayku formas luyues iñispanku, chay mana unancnasqa Tratadopi aswan askha America llaqtakuna kutipakushanku.
  
  
  
  _Chhayna tantanakuypin,_ _Cuba llaqtamanta rimanqaku_
  
  
  
  **Portugal llaqtapi kuskachakunku**
  
  
  
  Lisboa.— (Hawk’ay Kusi killa). Cronicawan.- Partido Socialista. Portugal llaqtamanta kamachikamun llapa kuskachakuq runankunaman, Lisboa hatun llaqtaman puririnankupaq kamachikuq Gobiernuman churapa kunankupaq, kay kamachikuq Gobierno, kikillanta puririchillantaq kuskachakuq runankunata P.S.P. runankunaman hark’akumankupaq Revoluciunta kallpachayuspa ama, contrarrevolución qispinanpaq. Iskay chunka pusayniyuq p’unchaypi chajra Yapu killapi, 1974 watapi kikillantataq kamachikamuranku Spinola gobiernu thuninanpaq, hinatan chay pachapis jhunt. akuran, hinamantaq allinta qispira Gobierno Revolucionario kikin llaqtankuwan kuskachakuspa, yuyasqanchis hina kay Gobierno Revolucionario mink’akuren llaqta hatarichinanpaq barricadas nisqata contrarrevoluciopariukuna ama llallinankupaq, carretera ñanninkunata Lisboa amallaqtata haykunankupaq. Kunanpas mink’akullankutaq Oporto llaqtamanpis hatarinankupaq kay p’unchay tutanpi ama P.S.P. tantanakuyninku qispinanpaq Gobierno Revolucionarioman churapayukusqanku rayku. Kay qhipa p’unchaykunapi awqanakuranku llaqta runakuna Lisboa llaqtaq anti suyunkunapi maypi rikhuriranku P.C.P., Frente Socialista Popular wasinkuna tukuy kaqninku suwayasqa.
  
  
  
  Chay rayku tropakunapis ñan yuyasqanñan kashanku allinta ñawichayunankupaq ama hujmanta pacha kay wasikunata suwanankupaq. COPCON nisqa masichakuypin huñukuranku Wamik’a umalliqkuna yuyayninkuwan hamut'anankupaq allinta yupaspa ima ruwanankuta kay churapakuy tatinanpaq Nillantaq COPCON qilqa kamachikuyninkupi sichus hujmanta con trarrevolucionariukuna qullichiyta munanqaku Portugal llaqtaq Revoluciunninta, paykuna Awqanqaku armas nisqankuwan kay runakunata mana llallinankupaq Nillankutaq llaqta awkanakuy kananpaq, partidos políticos huchata apanku, llaqtaman tanqasqanku rayku kay awqanakuy kananpaq; yapamullankutaq kay partidukuna yanapananku allin kawsay kananpaq hinamantaq nillankutaq COPCON yanaparallanmi, sapa kutinpis kuskachakuranmi wajcharunakunawan Vasco Goncálvez umalliq Primer Ministro mashkhallashantaq musuq Gobiemo aispmanpaq, chay rayku mañakamushan llaqtaq umalliqninkunamanta hatun yuyayninkuta, hinan hunt’akuran Alvaro Cunhal Octavio Pato comunistakunaq mink'akuyninwan.. Ñawinchaqkuna nillankutaq kay Gobiernuq awqanakuy runakuna munashanku llaqta ch’arwikunanpaq. hinamantaq contrarrevolucionariukuna kayta rikuspa llalliyninkuta kallpachannakupaq.
  
  
  
  _Peru llaqtaq q’uchurikuyninta, tiqsimuyuntinta mast'arinqaku._
  
  
  
  **peru llaqtaq q'uchurikuynin mink'akunqan europa llaqtata**
  
  
  
  Perú llaqtaq q’uchurikuynin Instituto Nacional de "Cultura hatun llaqtaq qhapaq yuyayniyuq, paqarichimunqa mink’akuyninta tiqismuyu llaqtakunapi, Europa llaqtaman chayamuspa. Kay mink’akuyninkuta paqarichinqaku Chawawarki tukuy killata, chay rayku ñan taki tusuy llank’ayninkuta ñawpachishankuña, allinta riqsichinankupaq, sumaqlllaqtanchis qhapaq yuyayninta, takiyninchiswan (kuskachakuspa..
  
  
  
  Peru llaqtaq q’uchurikuy, mink’akuy masichakuy, umalliychikunqa Victoria Santa Cruz mamawan, paymi allinta qhipachiwanchis kay tantanakuy mink’akunapi, chay rayku kamachikullantaq, yuyayta allinta hap’inankupaq, hinamantaq sumaqta takiyninchis chaykaru llaqtakunapi mast'arikunanpaq. Ñan ñawpachinkuña mink’akuyninkuta, kay kharuj llaqtakunata hina puririnankupaq: Portugal, Inglaterra, Francia, Italia, Alemania, Damasco, Rusia, ieherán, Africa del Norte llaqtakunaman.
  
  
  
  **Pusaq tuyllata kutimunqaku wallawisakuna**
  
  
  
  Kusi raymisqan kanqaku kunantutachallamanta Hatun Wamink’akuna, Wamink’akuna chaymanta "Peru" awqay hunt’ay wallawisakuna, yaqa iskay wata, Medio Orientepi qasillata amachakuspanku, huj llaqtakuna awqay hunt’ay kuskachasqa. "Peru" Awqay Hunt’aykuna pusaytuyllata chayamunqaku Jumbo Jetpi Air Swisspi, mink’asqa Organizacion de las Naciones Unidaspa. Kutimuq wallawisakunatan, tukuy sunqu chaskinku, Unanchanchista uqarispanku.
  
  
  
  Suchuykamunqakucha pusaqhunt'ayta FAP nisqaman, chaypicha Lima suyu Guarnicion suyanqa chaymanta Awqay chaskiypuwan, panakanpuwan, llaqtanchisman kutimusqanku rayku, q’uchuyninta kusikusilla quykuspa. "Peru" Awqay Hunt’ayqapa llank’ayninmi ancha yupaychasqa kasqa, paymi sapallan tukuy awqaykunamanta, mana, awqanakunankupaq, Iskay chinpanpi rikukuspa: Ichataqmi, mana tukuychu kasqu munasqan hina, kay sasa ruwayninpi chaymanta kiska unanchaypi, kinsa wallawisa masinkunan wañusqaku,
  
  
  
  Cabo Javier Espinoza chaymanta Rodolfo Neyra Cordova, Vicencio Rojas Regalado wallawisakunawan, llaqtanchispi ayankuna samaspi Paykunacha kanqaku hatun manachayamuqkuna, kay aqu t'iyu runa wayt’ayman, wallawisakuna suyachisqankuwan hinallatataq mana awqayuq runakunapas, saminchayninta haywarispanku k’ijllupi uqarisqankumanta Peru Suyu sutita pawqar unanchantawan. Hunt'ay pusaq kanqa, waranqa kusiy q’uchuymanta raymin, hunt'aywallawisakuna kutimuyninmanta llaqtanchis suyuman.
  
  
  
  **Iskay llaqtatan aviun phawanqa**
  
  
  
  LA HABANA, Hawk’ay kuskilla, 1975 wata (PL. Cuba, Panama llaqtakuna, qilqanku huj documento nisqanchista, chay qilqapi churamunku, chay llaqtakunanq aviukunan, sapa qanchis p’unchaypi, pisqa kutinpi phawanankupaq runakunata apaspa. Chayta ruwanqaku La Habana llaqtamanta, Panama llaqtalama, kaqlat ruwanqaku Panama llaqtamanta, La Habana llaqtakama
  
  
  
  Hawk’ay kusi killa, iskay chunka pisqayuq p’unchawmanta pacha phawayta qallarinqaku chay aviunkunata. Panama'llaqtapi, Cuba llaqtapipas kamachikushanku revulusiunariu runakuna, Cuba llaqtapi kamachikun wiraqucha Fidel Castro, Panama llaqtapiqa kamachikun wamink’a Omar Torrijos.
  
  
  
  _Kay hina kuraqninchis ruwasqantan hawa_ _llaqtakunapi qhawanqaku._
  
  
  
  **Roma, La Habana llaqtakunapin qhawanqaku apuskikunanchis ruwasqanta**
  
  
  
  Ancha sumaq qilqa, rimukuna Museo Nacional de Antropología chaymanta Arqueología del Instituto Nacional de Culturamanta, minchha p’unchaykunapi qhawachisqakanqaku, Habana llaqtapi, chaymanta Roma llaqtapi. Resoluciones Supremas 0109-75ED chaymanta 011075-ED ñiqin kamachikuna, qilqasqa "El Peruano" Qilqa raphi Kamachipl, unanchikun
  
  
  
  sapa k'itinpi mayni maynillan pisqa pachaj pisqayuq "wakakuna" lluqsinanpaq, INCpitaq unanchasqa kashan chaymanta imayna kayninpas.
---

{{ page.transcription | markdownify }}
