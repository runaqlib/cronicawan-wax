---
pid: obj04
page: 3
language: qu
layout: transcription
collection: transcriptions
transcription: |
  **LLaqtanchismanta**
  
  **Arrosninchis masichakunqa**
  
  
  
  
  
  
  
  Allinta puririchispa kay revolucioninchista, kamachikuqninchis qespichinku iskay qilqakunata, kay Decreto Supremukuna chaynatan ninku:
  
  
  
  
  
  
  
  1. Reforma Agrariaq allin llaqtanchispi puririnanpaq, churanakunqa maypis tukun puna urqu allpakuna, maypitaq qallarinqa yunka ukhu chayra allpakuna
  
  
  
  2. Kamachillankutaqmi Reforma Agraria mast’arikunanpaq Jaén, Bagua, San Ignacio, provinciakunapi, Amazonas departamentupiwan.
  
  
  
  
  
  
  
  Jaén, Bagua provinciakunapi qespichinkuña arros t’akay mast’arisqankuta, hatun karay ruruta kallchaspa, llata Peru llaqtanchis runakunaq mikhunanpaq, kikinllataqmi Contisuyu yunkakunapi mast’arillankutaqmi kay sumaq ruruta, Jequetepeque, Zaña, Chancay yunkapipuwan kampisunu COoperativakunaq (CAPs) maki llank’ay llanthullanpi allinta masichaspa kay mikhuna arroas ruruta, asucartawan, algodunpuwan kuskachakuspa kay iskay productukunata gobiernunchis thalan Peru hawa llaqtakunaman
  
  
  
  
  
  
  
  Kay Reforma Agrariaq mast’arikuyninwan Jaén, Bagua, San Ignacio provinciapuwan, Amazonas, Arequipa departamentukunawan chayraq revolusion kallpachakuspa sayarishan, hunt’achispa rimayninkuta llaqtaq mañakuskaqn hina, chajra allpa kanan llapa llank’aq runakunapaq, allin Reforma Agraria chaninchakunanpaq, Peru suyu sumaqta yupaychananpaq musuq kawsayman chayaspa.
  
  
  
  
  
  
  
  *Mana tukukuqtan arros chajra wiñarinqa*
  
  **huancavelicaman apanku allin alpakakunata**
  
  
  
  
  
  
  
  Zona Agraria XIII, Ayacucho llaqtamanta pacha, rantichinku pachaq qanchis chunka suqtayuq (176) “Huacaya” alpakakunata, kusa allin mirachinankupaq Centro de recría de Lachocc uyqanpa patapaq Huancavelica departamentupi.
  
  
  
  
  
  
  
  Chay Centro de Recría de “Lachocc”, wywana patapi churapayakunku iskay wata hunt’achinanku kama, allin qispinankupaq, hina pasaqtintaq mast’arinqaku llapa puna urqukunaman, llapa ayllukunaman mañakusqanku hina qunankupaq, chaynatan rimayninpi nin Ing. Isaias Casaverde Davila, Zona Agraria XIII umalliqnin.
  
  
  
  
  
  
  
  Kay pachaj qanchis chuna suqtayuq “Huacaya” alpakakunata apamunku Qullau Suyumanta Centro Nacional de Cría de Camélidos “La Raya”, Puno departamentumanta.
  
  
  
  
  
  
  
  Kay rantisqanku apakakunamanta pachaj pisqa chunka china alpakakuna, kaykunamantataq suqta chunka chichu kashanku, wakin iskay chunka suqtayuqtaq, urqu alpakakunan, hiatan yapayamun rimayninpi Ing. Juan Vasquez Cuentas, Zona Agrariaq XIII huj umalliqnin.
  
  
  
  
  
  
  
  Yachasqaykichis hina alpaka aychata mikhukunmi puna urqu patankunapi, millmantataq kusa allin puchukunata allwikun, kunantaq chayraq qilqakun alpaka uywana mast’arikunanpaq.
  
  
  
  
  
  
  
  *Alt: Kay Alpakakunaq millmanwanmi llaqtanchis p’achallikunqa.*
  
  **enrique gallegos wamink’atan mink’akunku**
  
  
  
  
  
  
  
  Qusqu llaqtaw hatun p’unchayninpi, Inti Raymi Killapi, Federacion Agraria Revolucionaria Tupaq Amaru Cusco, q’uchurikunqaku kay sumaq llaqtapi, unanchayninta chaskikunankupaq; hinaman yuyayninku k’ancharinanpaq llapa kampisinukunaq allin ñanta pusanankupaq.
  
  
  
  
  
  
  
  Kay q’uchurikuynaninkupi, churapayunqaku hatun qhatuta Pacha Mamaq ruru saminchasqanta llapa llaqtaman thalakunanpaq.
  
  
  
  
  
  
  
  Chay raykun aynikunku Wamink’a Enrique Gallegos Veneruta, pay qallarichinanpaq Wankaru qhatupi IX FERIA EXPOSICION AGROPECUARIA REGIONAL DEL CUSCO, nisqata.
  
  
  
  
  
  
  
  Wankaru qhatupi mink’asqa kashanku llapa kampisinu Cooperativakuna (CAPs), SAIS kampisinu organisasiunkuna, kampisinu comunidadkuna, llapanku kay hatun huñunakuypi paykuna pura ñawinchayunqaku may kamañas ñawpachinku empresankuta, ñataq makinkupi llapa chajra allpa chakisqanku Reforma Agraria haywarisqan rayku.
  
  
  
  
  
  
  
  Yapamullankutaq Federacion Agraria umalliqninkuna, kay qhatupi pachaj waranqa kilusta thalakunka papa, llapa Qusqu llaqtaq runakuna hunt’achinankupaq dispinsankuta, yunka ukhumantapis qhatunqaku llapa ruruchisqankuta.
  
  
  
  
  
  
  
  Yuyaychallankutaqmi kay hatun huñunakuypi ñawinchayunqaku llapa ñawpaq saminchasqa umalliqninkunata Arcadio Hurtado, José Zuñiga, Melquiades Huaman, Simón Oviedo, Carmen Candia, Remigio Huamán, paykuna rayku allinta yupaychashankupaq musuq kawsayta tarinanku kama.
  
  **KARUMANTA HAMUQ QILQA**
  
  
  
  
  
  
  
  Tacna, Inti Raymi killa, Waranqa Isqun Pachaj qanchis chunka pisqayuq wata.
  
  
  
  
  
  
  
  Guillermo Ghorndike L.
  
  
  
  
  
  
  
  Crónica Mit’alita umalliq wiraqucha:
  
  
  
  
  
  
  
  Anchata kusikuspan qan wiraquchawan rimayta qallarini, kay kikin kusikuyllawantaq napaykuyki.
  
  
  
  
  
  
  
  Qantan wiraqucha, anchata añanchaykuspa mañarikuyki, sapanka Runasimipi mit’ali qilqakusqanta, Cronicawan qilqata apachimuwanaykipaq.
  
  
  
  
  
  
  
  Astawanqa munayman apachimuwanaykita, kay Inti raymi Killa, chunka p’unchaypi qilqakusqanta, castellano simipipuwan lluqsisqan rayku.
  
  
  
  
  
  
  
  Manan chayllachu, kanmi hujkunapas willakuykuna, kashan 7 de Junio chaskikuna, llapallan Runasimipi qilqasqa.
  
  
  
  
  
  
  
  Kaytan mañakuyki, mana kay llaqtanchis k’uchukama, kay Tacna llaqtakama CRONICAWAN qilqa chayamusqan rayku. Runasimi yachayllatan kaywan aypayta munarini.
  
  
  
  
  
  
  
  Manan kay Peru llaqtanchis k’uchupi, kay Tacna llaqtapi Runasimi rimakunchu, ichaqa niykichismi, askhan ñuqa hina runakuna kashayku Runasimi yachayta munaqkuna; ñataq kunanqa oficialña chayqa, chay raykupas añachakuni.
  
  
  
  
  
  
  
  Qajch runan kani, k’ijllukunapi qhatuq runan kani.
  
  
  
  
  
  
  
  Icha uyariwankiman nispan, kaypi qipani.
  
  
  
  
  
  
  
  Ricardo Cardenas Chacolli
  
  
  
  
  
  
  
  L.E. 5768695
  
  
  
  
  
  
  
  Direccion: Zarumilla 700
  
  
  
  
  
  
  
  (o coreo Central de Tacna)
  
  
  
  
  
  
  
  San Sebastián; llaqtapi chunka kinsayoq p’unchay Initi Raymi Killa - Waranqa isqon pachaq qanchis chunka pisqayoc wata.
  
  
  
  
  
  
  
  Wiraq’ocha:
  
  
  
  Qelqaqkuna Umalliq
  
  
  
  
  
  
  
  Cronicamanta
  
  
  
  Guillermo Thorndike
  
  
  
  
  
  
  
  Lima Llaqtapi
  
  
  
  
  
  
  
  Munasqa Wiraqocha:
  
  
  
  
  
  
  
  Ñaupaqpa qelqaynipin ñapaykamoyqi (ñawpay kamayoqpi) ancha sumacta. Ima sumac kusiskan kasaiqo Noqay qu waqcha runacuna qosqo llaqtapi.
  
  
  
  
  
  
  
  Chaqrapy llank’aq, fabricapi llank’aq llipillayku rukuy sonqoykuwan chaqeriyku qeshua runa siminchista kamachiqninchis warmink’a Juan Vealasco Alvaradomanta, hanac pacha taytanchischa payta apachimuran chiq’aq suyontin llaqtanchis qespichinanpaq allintan maqinta mata’arispa lluyta chiqaq may kananman churasyan, chaymi kusisonqo qosqeñokuna kasayqu.
  
  
  
  Kunanqa umaykuta wichayman oq'arispacha qeshua simykuta rimasaqku, manacha pipas p'inqakunqañachu piña mayña cholo
  
  
  
  indio, niwaqtynkupas. Chay Oelqaynypin ñoqa watarijamuni llipin Comunidad Ayamaca Pumamarca Ayllu-runata, q'ochullantin allinta kallpa charicuspa, sumaqta pachamama allpanchista llanqarinapaq ama pita manchaspa qespichisunchis revolusioninchista.
  
  
  
  Ñoq'anchismantaq'a manan chaqiyta atiwason chismanchu chay
  
  
  
  Asociación Revolucionaria Pro-Viviencia Santa Rosa Urbanisadorcunaqa revolusionwanmi kaiku nispa allpanchista qochi wayta munawanchis, nitaq revolusionwantaqchu kanku.
  
  
  
  Paikunaga negociacioriku ruwanankupaqmi gochiyta munawanchis
  
  
  
  Pata-Paula Tarpuna allpanchiskunata. Allintañan lloy riqsinku chay dirigentinkuta atuc pinsaqok Juan Vargas runata.
  
  
  
  Nan rikunña-yachanña qiqen Dr. Jose Ignacio Tello Campodónico
  
  
  
  Vocal de la Corte Suprema Lima Ilaqtanchismanta gobiernorichispa
  
  
  
  kachamusqan wiraqocha. Chayllatan rimaimuyqichis waqeykuna.
  
  
  
  Ancha chiqaktan mañaikuyqi wiraqocha Guillermo Qelqamuskay-
  
  
  
  ta publikayanpay Cronicanchispi. Chayllata mañaykuyqi wacha campisionoqpa Churin, hoc p'unchay kamana.
  
  
  
  Benigno Ccoscco Pantigoso
  
  
  
  Licenciado del Ejército
  
  
  
  Libreta Militar No. 402863950
  
  **Jimenez de Lucio qusqu kampisinukunawan kuska chakunqa**
  
  
  
  
  
  
  
  •: Ministro de Industria i Turismo Wiraqucha, AP Alberto Jimenez de Lucio, Qusqu llaqtata rinqa, Gobierno Revolucionariuq sutinpi q'uchu-
  
  
  
  rikunanpaq, kay llaqtaq hatun p'unchayninpi.
  
  
  
  Hinallataqmi Calca, Urubamba provinciakunata rinqa, pachaj pisqa chunka wata hunt'achi-nanpaq Provinciaman qespichispanku rayku, qilqa mast'arinkuyniwan.
  
  
  
  Kikin Minsitro de Industrias, rakillanqataqmi qilqakunata llapa
  
  
  
  
  
  
  
  Chay rayku q'uchurikunqaku llapa kampisinu runakuna, cooperativakunanti, hatun federaciuntin yupaychanankupa; hinamantaq awichayninwan kallpachakunqaraqcha astawan Reforma Agrariaq mast'ariynin.
  
  
  
  
  
  
  
  kampisinukunata allpayuq kanankupaq,	Reforma Agrariaq kamachikuskan hina, chay hunt'achinanpaq, llapanpi chay allpa mast'arikun pachaj iskayniyuq waranq hectariasninta, kinsa waranqa panakakunapaq.
  
  
  
  
  
  
  
  Qusqu llaqtaq umalliqkunan mast'arillankutaqmi mink'akuy-ninta Ministro de Industriasman, wiraqucha AP Alberto Jimenez de Luciuman; Saqsaywaman Inti Raymi q'uchurikuyman, llaqtawan kuskachakunanpaq, kay sumaq raymichakuypi.
  
  
  
  Cronicawan mit'ali qilqamanta pacha, apachiyku napaykuyniykuta Qusqu hatun llaqtanchista, musuq kawsayman hawpananpaq, Peru suyunchis allin yupaychanapaq.
---

{{ page.transcription | markdownify }}
