---
pid: obj03
page: 2
language: qu
layout: transcription
collection: transcriptions
transcription: |
  Cronicawan
  
  
  
  Lima Llaqtapi, Chunka qanchisniyuq p’unchay Inti Raymi Killa 1975
  
  
  
  Mineru Peru llank'asqan
  
  
  
  2
  
  
  
  **MINERO PERU Llaqtanchispa saywan**
  
  
  
  Lliw tejsi mayuntinpi llaqtakunan t'askasqa kashanku. Iskay ch’iqtapin t'aqanakunku. Hujninmi qhapaq llatakuna, chay llaqtakunaqa, pisillan kanku. Hujnitaqmi wajcha llaqtakuna. chay llaqtakunaqa ashkhan kanku. Llaqtanchispas chay wajcha llaqtakunaq ch’iqtanpi kashan. Chay qhapaq llaqtakunan ashka qulqiyuq kasqanku rayku, hatun fabrikakunata, hatun makinariata, harichinku. Wajcha llaqtakunaqa, mana qulqiyuq kasqanku rayku, mana fabrikakunata, makunariata ima hatarichiyta atinkuchu. kuna llank’achinanpaq, makunaria imaruwanankupaq, s,"materia prima nisqatan munanku. Chay materia prima sutichasqaqa, llaqtanchis hina wajcha llaqtakunapi tarikun. Qhapaq llaqtakunan pisi qulqillamanta, mana chanin qulqillamant wajcha llaqtakunaq kaqninta apakapunku. Fabrikankunapi imaymana man tukuchinankupaq. Chay imaymana ruwasqankuta wajcha llaqtakun man thalanku, mana chanin nis qulqimanta. Qulqiyug kanankupaqmi, chay qhapaq llaqtakuna, qulqinkuta wajchallaqtanchiskunapi churanku, minanchiskunapi ima churanku, mana imallanmanta kaqninchista apaspanku Chay qhapaq llaqtakunan hujlla huñunakunku, qulqinkuta ch’ulla wayaqaman churanku, "compañías transnacionales" sutiyuqta hatarichispanku. Chay transnacional compañiakuna llapallan wajcha — llaqtanchiskunata, astawan wajchayachinku. Peru llaqtanchispin, kay transnacio nal compañiakuna, llapallan mina chajrakunata hap'iranku. Paykunan wakillanta minakunatapas llank’achiranku, wakintataq q’aya pachapaq waqaycharanku, tukukusqanman hina, llank'anankupaq. Llapallan minakunan hawa llaqtakunaq makinpin karan, paykunan kinsa minallata llank’achiranku, chay minakunan kashan Toquepala, Markona, Cerro de Pasco sutiyuq. Wakin minakunan t'akasqallan, waqaychakusharan. Imaraykutaq waqaychasqari karan, "reservasqa"karan, Imaraykus hukaq llaqtakunapi minallank’asqanku tukukunankama, mana waqaychasqa minanchista tupayuqakuchu. Paykunaqa qhawaqun maypis qulqita mirarichinkuman chayllatan manan rikuqkuchu fabrikakuna hatarichiyta munasqanchistapas, nitaq rikuqkuchu llank’ana kananpaq minasqanchistapas. Chay llapa nisqaymi, ñawpaq pachapi chanin karan. Mana allin kamachiqninchiskunan kay transnacional compañiakunawan yachachisqa karanku. Kunanmi ichaqa, hujpaqkama chaykuna llaqtanchispi tukukapun. Gobierno Revulusiunariun kamachikamun chunka tawayuq p’unchaypi ayriwa killapi (abril) 1970 watapi Decreto Ley Nro. 18225 nisqawan Ley Normativa de la Industria Minera, sutiwan chay transnacional konpañiakuna, waqaychasqa minanchis hap'iqkuna, wata hunt’ayllapi llapallan minakuna llank’achinankupaq. Manan chay kamachita kasukunqaku chayqa llapallan hap’isqanku minakunan hujmanta ñoqnchisman kutimanga. Kay kamachillataqmi MINERO PERU nisqanchista pagarichin. Kay MINERO PERU nisqanchismi ñuqanchispaq llank'achinqa chay waqaychasqa, ñuqanchisman kutimuq minakunata. Hinaspataq musuq minakunata mashkayta qallarillanqataq. Peru llaqtanchispa kallpanmi kayMINERO PERU. Payraykun qhapaqkayninchis huj manta ñuqanchispaq kanqa. Ñuqanchismantataq chayqa, ñuqanllanchispaqtaq llank’akunan, chayraqmi llaqtanchis qhapaqyanman ninaspataq chayraq qispisunman, qaynapacha chaqnawasqanchis washk'ata p’akirispa. Chayraqmi hawa
  
  
  
  llaqtakunapas yupaychawasun. Yachanaykichispaqmi niykichis: Perú suyu llaqtanchispin imaymana "mineral"rumikunan kashan. Kashanmi anta (cobre), qulqilplata) quriloro), titi lplomo), chaymante kallashantaq zinc, antimonio, molibdeno, selenio, talio, telurio, tunsgsteno, ima sutiyuq minakuna. Aswan qhapaq minakuna kashan ku: Toquepala, Marcona, Cerro de Pasco, Cerro Verde, Santa Rosa, Quellaveco, Michiquillay, Morococha, Cuajone. MIENREO PERU, Kamakusqanmanta pacha, kay minakunata Chay qhapaq llaqtakunaqa fabrikallank'ashan: I. CERRO VERDE Kay minaqa Arequipa suyupin llank'anapag churakunqa kinsa chunka suqtayuq waranqa hunu sulista Chay minaqa antatan rurunqa (cobre 1976 watamante pacha. Muyuntin kaqkunamantan aswan antapi qhapaq minan. Chay anta hurquypin kinsa waranqa runakuna llank’anqaku. 2. MICHIQUILLAY Kay minaqa Cajamarca suyupin kashan, ruruyta qallarinqa qhapaq raymi killapi, 1980 watapi. Kaypi churakunqa iskay chunka iskayniyuq
  
  
  
  waranqa pisqa pachaqniyuq hunu sulista. Kay minapas ancha qhapaqmi. Antata rurullanqataq. Kaypi llank'amunqaku kinsa waranqa runakuna. 3.- TINTATAYA Qusqu suyupin kashan kay minaqa Chaypi churankunga kinsa waranq qanchis pachaq pisga chunka hun solesta. Kaypas antatan rurunqa aya marq’akillapi, 1978 watamanta pacha. Kaypi llank’amunqaku waranqa runakuna. A.- QUELLAVECO Moquegua suyupin kashan, ruruyta qallarinqa Aya marq’ay killapi 1980 watamanta pacha. Kaypi churakunqa Isqun waranqa hunu sulista. Kaypas antata rurunqa. Llank’anqaku waranqa pusaq pachaq runakuna.
  
  
  
  5.- ANTAMINA Ancash suyupin kashan, Aya marq’ay killapi 1979 watamanta pacha, ruruyta qallarinqa, cha churakushan tawa waranqa hu sulista. Chaypi llank’anqaku kinsa waranqa runakuna. Kay minapas antata rurullanqataq. 6. SAN ANTONIO DE POTO Kay minaqa kashan Puno qullasuyupi. Qurita ruruchinqa. Kay watapin qallarinqa. Chaypi churakun suqtachunka hunu sulista. Chaypi llank'ashanku kinsa pachaq runakuna. 7.- ALTO CHICAMA La Libertad suyupin kashan, carbón (k'illinsa) nisqata rurunqa Aya marg’ay killapi 1979 watamanta pacha. Chaypi churakunqa pisqa waranqa qanchis pachaq pisga chunk hunu solesta. Kaypi llank’amunqaku waranqa pisqa pachaq runakuna. 8. OYON Lima llaqtapin kashan kay minapas rurunqa rumi k’illinsallataq chaypi churakamushan waranqa kinsa pachaq hunu suliesta Kaypi llank’anqaku waranqa pachaq runakuna.
  
  
  
  Huj minakunapas kashanraqmi MINERO PERU llank'achinanpaq chay minakunaq sutinmi: Santa Rosa Ferrobamba, Challcobamba, Berenguela, El Chorro y Coracchuayco. BAYOVAR Manan MINERO PERU, mina llank’ayllapichu qheparinqa. Nan hatarichishanña Bayovar sutiyuq fabrikata. Chay fabrikapin "fertilizantes sutiyuq riqsiqanchista ruwakune Piura llaqtapin, chay hatun wasisayarishan, yachasqankichis hinapas, fertilizantisqa wanu hinan, allinta allpa ruruchinanpaq. Chay fabrika lluqsechishanña pisqachunka waranqa toneladas metricas nisqanchista. Chay wanukunaq sutinmi Fosfato, Cloruro de Potasio ima.
  
  
  
  Chaypin llank’ashanku waranqa runakuna. MARCONA Kay tawan yapaykusaq, Marcona Minan, Kompañia transnacional makinpi kashan; ñuqanchispa kanan kaman MINERO PERU, yupasshan hayk’atas rurushan. iman rurusqantapas Kaymi MINERO PERU, llaqtanchispa tawnanmi; llaqtanchispaq llank'aqninmi.
  
  
  
  Kay runan, kay wamink’a runankallpanwan, mat'inpa hump’inninwan, sunqunta phutuyninwan MINERO PERU nisqanchista wach'irichisshan Manan sutinta qonqanachu, wamink’a Jorge Fernandez Maldonado kamachikuq Ministro de Energía y Minas.
  
  
  
  _Llank’aq runakunawan rimaspa. _
  
  
  
  _L Kaymi Cerro Verde kashan. Paqarin p’unchaymi kay urqupi sut'ichakushan. _
---

{{ page.transcription | markdownify }}
