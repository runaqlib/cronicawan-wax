---
pid: obj09
page: 11
language: qu
layout: transcription
collection: transcriptions
transcription: |
  _**takiqkunawan**_
  
  
  
  _MUSA DEL ANDE_ _ñuqapaqqa takiyllan ancha allin_
  
  
  
  _Compañía "Comuneros de Azapanpa"._ _Huancayo killkilltan, chajra tusuykunatapas tusunku._
  
  
  
  _Paykuna kuskachakunku minero llank’aq takinkunawan._
  
  
  
  _Duo_ _"Las Hermanitas_ _Napan"._
  
  
  
  Tawa tuypin, Intichay punchay, hatun llaqtan iskay uyanta qhawachiwanchis. Hujnin kaqpin hunt'asqa qhapaq wasikuna, ch'in k’ijllukuna, mayninpiqa, mercurio siwiwan, ajnu pullisqa munay karru rikhurimun, mana pipas chaypi kawsanman hina. Huqkaqpitaq hunt’asqa patakuna. Castilla patan, anta k’usiyuakuna hujmanta riqsinakuyta munanku, llaqtaku waynakuna Colieseomaq rinankupaq rimapayakusqaku, llaqtan raymi yuyarinankupaq, tusuyninta, takiyninta yuyarinankupaq. Coliseopi, chay p’unchay lapauan takiqkunatan wajyakunku, pikunan yachakunanpaq, wakinqa t'aqllaywanmi chaskinqa kanku, wakintaq, takisqanman hina t'aqlla pallayta suyanku. Wakin takiqkunataq kikinmanta kanku.. rukuy takiqkunan utaq chay tuypi kaqkunalla, qallarichinku raymita, tiyanakunapitag chinkay ñawiwan, reqsipayta munanku llaqtan sunturkunata, llaqtankuwan, chay kharu llaqtankuwan yuyarispa tupanankupaq. Imapas rikhurinmanmi coliseopiqa.hu. Sunqu llanllarichiqpas kallashantaq, tuylla upallaykunku takiq masinku wañusqan rayku, puriq masinku, wañusqan rayku, sapa intichay p’unchay atilchan rayku, takiypi, coliseupi atilchan rayku. Takuy sunturkunan yana unanchata ch’ipipinku, llakiyninta unanchaspanku, kusichiqkuna, willaqkunan sapa sunturpa allikayninta willanku, maymanta kasqankutapas. Chaymanta hunt’ay willankutaq, imaynatas folklorimanta yacharanku, sapanka takiyninkuta rijsichispa chaymanta tusuyninkunamantapas, sapa puriypi kallpachakusqanta, llaqta raymikunapi kasqanmanta. Wilfredo Diaz, chaymanta José de la Cruz, chunka kinsa wata manta pacha hinachus, sapa intichay p’unchay Coliseo Cerradupi, Puente del Ejercitupi uyariqkunata kusichinku. Imatataq ninku kay tusuqkunari, chaymanta chuisiyaq p unchaypi takiqkuna imatan mashkhanku, imatanmunanku, imamantan nanachinku, chaytan tapuyta munayku, paykunawanmi rimayku, hinaspataq kayta hina kutichiwanku... CENTRO SUMAQ INTI DE ARTE NATIVO Qusqumanta, kaypi tiyaq runakunawanmi kashan, Qusqo tusuykunatan tusunku, Punomantapas, Apurimaqmanta, chaymanta Ayacuchumantapas, chunka iskayniyuq tusuqkuna, chaymanta chunka hujniyuq killkiqkuna, runasimipi napayukuspan qallarinku, rakhu kunkawan rimarispa winku: Sumaq Inti k’ancharipuwayku
  
  
  
  Qusqu llaqtaykuta. Kay wayna sipaskuna takirispa, tusurispa kusirikunanpaq". CRONICAWAN.— HAYK'A WATAYUQTAQ CONJUNTO CENTRO SUMAQ INTI DE ARTE NATIVO? CENTRO SUMAQ INTI niwanku willay willakuy Cecilio Rosales kamachikuq, Leonardo Cahuas, kamachi Coreográfico chaymanta Mariano Cerda, kilki kamachi. Centro Sumaq Inti de Arte Nativo, chunka watañan paqarimusqan, chay pachan tukuy Coliseo nisqakunapi takiyku, Teatro Municipalpipas, Feria Pacificupi, chaymanta aswan hatunallin haylliykutaq 1967 watapi karanPrimera Exposición Agropecuariapi Campo Martipi, ñawpaq ñiqinpi ajllasqa kasqayku rayku. CRONICAWAN.— IMATAQ QANKUNATARI FOLKLORICA TUSUYMAN APASUNKICHIS. CENTRO SUMAQ INTI.— Llaqtaq wallpasqanta takispan rupupakuyku, folklorninchista, folklorninchista tarpuspaykun kasu sunquyku, chaymanta saminchakuyku runakuna t'aqllakusqankuwan, tususqaykuwan, takisqaykuwan utirayaqtin. CRONICAWAN.— MANACHU TAKIKUNA, CHAYMANTA QHASHWAKUNA IMA ALQAYASQAÑA KANKU. CENTRO SUMAQ INTI.— Chaynan kanman, ichaqa ñuqaykuqa aswan ch’uya kayninta pallayku, chaymanta manayku kikin llaqtanchispi tatikusqanta hina kaypi takiyta; tususqanta hina, kaypi tusuyta. CRONICAWAN.- KUSI SUNQUCHU COLISEOPI LLANK'ANKICHIS?n CENTRO SUMAQ INTI.— Nuqaykupaqqa, sumaqmantan kaypi folklorninchis yuyaychay, chaymi Coliseopi kusisqa kawsayku, ieatrokunapipas, YachayWasikunapipas, Sindikatukunapipas, maypi nikuwayta munaqtinkupis chaypin kayku, rukuy killachay p’unchaykunapipas eatro Felipe Pardo y Aliagapi, Lunes Folklórico ruwaspayku, kaymi kanqa Hawk’ay kusi killapi, Chawawarki killapipas. COMPANIA "COMUNEROS DE AZAPANPA:: DE HUANCAYO Kamachikuq: Eduardo Quispe Mendoza. CRONICAWAN.— HAYK'A UNAYNA "COMUNEROS DE AZAPANPATA KAMARANKICHIS. EDUARDO QUISPE.— Pusaq killañan kamasqaykuqa. CRONICAWAN.— IMA TUSUYKUNATA CHAYMANTA IMA TAKIKUNATA CHURANKICHIS? EDUARDO QUISPE.— Huancayo killkilltan, Huaylasmanta, chonguinada
  
  
  
  tapas, toriltapas, chajra tusuykunatapas, Huancayo tusuykunatan tusuyku. CRONICAWAN.— TAKISQAYKICHIS, TUSUSQAYKICHIS CH'UYACHUS KANKUITAQCHU. EDUARDO QUISPE.— Mana yachanichu ch’uya mana ch’uya kasqantapas, ñuqaykuqa yachayku chay killkipi, chay takipi, ñuqallaykumanta rimasqaykuta. Chayta hinanyachayku. CRONICAWAN.— KUSISQACHU LLANK'ANKICHIS COLISEOPI, ÑAYMAI HAMUQ RUNANUNAMANTARI IMATAN NINKICHIS. EDUARDO QUISPE.— Rupupakuykun llaqtanchisman takisqaykuta uyarichispa, chaymanta llaqtayku tusuykunatapas, kikin markaykumañta qhawachispa, publikuqa kusisunqullan wayt'an sapa rikuwaspanku, llaqtankuwan unanchasqa kasqanku rayku, chaymanta mashkhanku sumaqfolklorkunata. DUO LAS HERMANITAS NAPAN Iskayninpas ñañantinmi kanku, Marcelina Esther, chaymanta María Satumina Napan Calixto, chunka tawayuq, chaymanta chunka iskayniyuq watayuqmi kanku. CRONICAWAN.— TAKIKUNATAN QANKUNA TAKINKICHIS. MARCELINA ESTHER.— Huanca takitan, Magdalena Calixto manan kayninpi willakun leatro Mmunicipalpin paykuna llank'aranku", nispa. CRONICAWAN.— IMAYNATATAQ ¡AKISQAYKICHISIA CHASKINKURI. MARCELINA ESTHER.— Kusisqallan qhawawanku, kusisqallataqmi chaskiykuwanku, pispa watañan llank’ashanku nillantaq mamanku Magdalena-c. eMUSA DEL ANDE Sara Ramírez Ruizmi sutinqa. CRONICAWAN.— IMAYNAN RUNA UKHUPI KANKI. MUSA DEL ANDE.— Ancha samisqan kani, tukuymanta qonqapuni, chaymantataq munasqayta sunquywach'imun, manan escenario imatapas qokuwanchu, ñuqapaqqa takiyllan ancha allin. a CRONICAWAN.— IMARAYKUTAQ HUNT'A RUNAKUNA HAMUNKURI MUSA DEL ANDE.— Imayna tiyasqankuta, takiyninkuta yuyariqmi hamunku. Lima llaqtapiqa llapanchismi llaqtanchista yuyarinchis, chaymi yuyarichiwasqanchista mashkhanchis. Qhawariy, sapa Loreto llaqtaymanta
  
  
  
  raymimanmi rini, Loreto llaqtamantan kani. CRONICAWAN.— IMA Q'UCHUYKUNATAN TAKISQAYKIPI UQARIRANKI. MUSA DEL ANDE.— Manan kawsanapaqchu, arte nisqanchisqa, mana allintaqmi panakayuq kaqkunapaq. linachallapaqpas kanmi. Ñuqaykumanqa sunquykun arte khuyayman apawanku. HUARACINITA Basiliá Zavalan, sutinqa. CRONICAWAN.— MAYMANTA KANKI, HAYK'A WATANATAQ TAKINKI. HUARACINITA.— Ñuqaqa Ancash takitan takini, chaymi chuskadakunata, pasacallekunata takini. CRONICAWAN.— TAKIYKIRI MANA HARAWIKUYUQCHU, MANACHU QILQASQANTA RIOSIKUN, ICHARI HARAWIKUYUQCHU, IMATATAQ YUYAYCHANKI TAKIQTIYKI. HUARACINITA.— Nuqapaqqa mana yuyaychay q’uchuymi takikuyqa, takipin kawsani. Chaymanta takisqayqa kamaqniyuqmi, imayna Jacinto Palacios, Clemente salvadorpas, chaymanta huj kunapas, riqsisqan kanku. CRONICAWAN.— IMARAYKUTAQ, QANPAQ, KAYMAN RUNAKUNA HAMUNAU. HUARACINITA.— Takikunan wajyarimun, llaqtankutan yuyarinku, kharukayninpin. CRONICAWAN.— IMA KUSI WAYT'AYKUNATATAQ TAKISPAKAWSAYNIYKIPI CHASKIRANKI. HUARACINITA.— Nisayki ari, kay runakunaq khuyayninmi, manaña chay qolqe kaqtinpas. Folkloristakunaqa mana allin chaninchasqan kashayku, hawata lluqsiykuqtiykupas pisipamuykun hinaspataq qolqeykuwan kutimunayku; empresariokunataq niwanku manan qolqe kanchu nispa, Kawsapakunaypaqqa huq llank’aypin llank'ani. Takiyqa pisillatan quywan ku.
---

{{ page.transcription | markdownify }}
