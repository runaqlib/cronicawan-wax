---
pid: obj02
page: 6
language: qu
layout: transcription
collection: transcriptions
transcription: |
  Cronicawan Lima Llaqtapi chunka p’unchay Inti Raymi Killa 1975
  
  
  
  _**Huayanaypa muchuriynin**_
  
  
  
  6
  
  
  
  **Luis Lumbreras hamaut'an Cronicawan, hinata rimarin**
  
  
  
  "CRONICAWAN" qilqan kacha waranku, ñawpa apuschanchis ruwasqankuta waqaychaq hatun wasiman, chay wasitan Dr. Luis Lumbreras Umallin, paywan tupaqmi rini. Imatas hamut'asharan, rikuruspa hinan qhepanta qatini. Yachashanmanchus hina "CRONICAWAN" willachiy kasqayta. Paytaq rikuwaspa, makinta haywariwan, sumaq rimaypi, haykumuy nispa niwaran, machupagmi yuyanchani ichaqa waynallaraqmi kasqa, tiyachiwan thanta tiyanapi, kamachinaykipaqmi kashani, imatan tapukuyta munashanki. Sunqunwanpis rimamunman hina, usqaylla tapukuyta qallarini: CRONICAWAN Hatun Hamaut'a, "CRONICAWAN", qilqata rikurankichu? LUIS LUMBRERAS.— Ari, qayna p’unchaymi qhawanchani yaqa llapanta, ichaqa nisaykin, aswanmi auinrimayta yachanchis, qilqa qhawanchaytaq sasa nuqanchispaq rikhurin; qallariyninqa sasapunin, chaymantaqa yuyayninchis, pashkarikullanmi. Llapa "CRONICAWAN" lluqsisqantan rantiyta munashani. Chaypi qhawanchayta allinta yachanaypaq. Runasimipi rimaqkunapaqpas allillantaqmi, allinta yacharinankupaq. Qhawariy wayna: mana ima yachana "CRONICAWAN" qilqapi kanman chayqa, manan qhawanchay yachayta munaymanchu, kanqataq chayqa, aricha yuyayniyuqmi yachayta munani. 2.—"CRONICAWAN" Imatan q’aya p’unchay qilqanaykupaq niywankikuman? Ayakuchu simiwan astawan kushkachakun. Ichaqa allinchus hina kanman, Chinchaysuyu runasimipi huj raphi qilqakunanpaq, chay Chinchaysuy simitan . Ancash, Huanuco, ima llaqtakunapi rimanku; chay runasimin, wawasimi nina, Qusqu rimariymanta, t'aqakun. Kushkallantan qilqasqayki
  
  
  
  chismanta hamut'anka allinmi paykunapaq yapaykuy kanman. Chaymanta niykichis, amalla llaqtanchismanta, hawa llaqtamanta chaskillatachu churana; ancha, allinmi kanman, qayna Tawantinsuyu llaqtanchis kawsasqan riqsichikuynin, imaynas Peru Llaqta paqariran chaykuna churay. 3.- "CRONICAWAN" Kanmi imaymana runasimi ninkun. Manachu ch'iqtayllapi llapanta, rimariyninta qilqakusqanta ima, huñuykusunman. Chaytan tapuyki: Icha nishuchu kay t'aqarikuynin: LUIS LUMBRERAS.— Manan chay nisqankuqa sut'inchu. Manan chiqaq chu. Iskay ch’iqtayllapin runasimi rakikun, hujninmi Qusqupi, Ayakuchupi, ima rimakun, hujnintaqmi Chinchaysuyupi rimakusqan. Chay Qusqupi runasimin llapallan rimariyninpa saphin, hinatan ñuqa qawanihujniraymi, chinchaysuyu rimayqa, chay t'aqarikuyninmi rijch’akun imaynatan Castellano simi, portugues simiwan t'aqanakusqankupi. Ichaqa chay t'aqanakuyqa hark’akunchu ch’ullapi huñukuyninta. Paqarin q’aya pachapin kay ch’ullasimipi huñuriy, huj simita paqarichinqa, chay simi llapallan llaqtakunaman mast'arikunqa. Ichaqa minaymi, kay musuq pagariq simin runasiminchista, riqsisqanchista hina ch’usaqyachinqa, hujmanta Qhapaqyachinanpaq Chayraqmi huj simikunawan yapakun qa, ancha qhapaq yachaykunaq rimananpaqtaq, hawa llaqtaq rimasqanwan wiñarinqa, chayraqmi runasimi rimaqkuna, unay kumuqkuna llapallan t'iqsimuyu runakunawan kushka simipi rimariyta atinqaku. "CRONICAWAN" Runasimi harawina simitaq chayqa, imaynatan Politica nisqamanta rimasunman? LUIS LUMBRERAS.— Qhawariy wayna, ashkha kutin uyarini kanpesinu llank'aqkuna rimayninta, chay rilariykunan, acnalaw rimariykuna, manan rimasqallanchu sumaq, wajcha kaymanta rimasqanmi, k'umuchisqa qasqanmanta, chay qhawasqankun achalaw sumaqman wiñaririn. Uyarinin Qusqu kanpisinu umalliq kunata, uyarillanitaq Ayakuchu rimaqkunatapas, paykunan llaqtamasin yachayninta Unaypagmi yuyanchanchis politica nisqanmanta castellano simillapi rimanapaq, manan chayqa chaninchu, runasimipipas chaykunaqa rimakullannanmi. Llank'aqkunan sunqunpi winarichin, chaychu mana runasimipi rimakuyman, chaychu mana kuraq simiwan rimakunman, chaychumana hujñu simiwan rimakunman. 5.— "CRONICAWAN" Atikunman chu runasimiman astayta, Cibernetica Astronomia, sideral, espacial, rimay kunata: LUIS LUMBRERAS. Chayllapallan rimaykunatan runasimiman astakunan; astakunanpunin. Sichus castellano simi, chay rimaykunata, hawa simikunamanta mañarikushan chayqa, imaraykun Runasimi mana mañarikunmanchu. Imaynatan castellano simipi rimakunku, hinallatan Runasimipi rimakunqa Chaywanmi Runasimi qhapaqyanqa.
  
  
  
  Kaytawan wayna yapaykuy, llaqtamasinchis yachanankupaq. Waranqa isqun pachaq pisqa chunka qanchisniyuq watapin Jose Maria Arguedas wayqiywanmi, Europa llaqtakunapi kasharayku, chaypin runasimillapi rimaq kayku, payqa miski kusikuypin rimariq, ñuqan ichaqa hanku hankullataraq rimaq Chay kutillataqmi Jose Maria Arguedas, boite wasita riqsiyta munaran (Chay wasipin machana, tusuma, tragu munachikuq warmikuna imakan) chayqa chay wasitan haykurayku, chay wasipin imaymana simipi rimapaywaqku, chino, arabeCskellano, rances, inques, simikunapi naqaykutaq runeasimilapi, rimaqkayku. Chayraykun pisi qulqillata ukyasqaykumanta qupurayku. 6. "CRONICAWAN" Imatan apachinki CRONICAWAN qilqapaq: LUIS LUMBRERAS.— kayta ñaw paqta nisayki. kay ruwasqaykichismi ancha allin, qallarinapaqmi, anch allin. Llaqtamasinchis kunaman yanapakuymi, runa simi yachaqkunaman yanapanqa qawanchanankupaq, man yachaqkunamantaq runasimita yachachinqa. Chaymanta niyki, kunanmi chayraq kanpisinu runakuna llaqtantinwan kuskachakunku, runasimi rimaqkunan abogadkukunawan, jueskunawan, qilquirikunawan, ima kamachikuqku, kunanmi llaqta runa hina runasimita kushkalla rimanqaku. Manachu, hospital hanpina wasikunapi t'aqasqa, k’umuchisqa ima runakuna karanku, kunanqa manañan hinachu kanqa, llapallan runakunan runasimita yachananku. Manañan kunan llaqta runakuna ñawsañachu kanqaku, manañan runasiminta chiqninqakuchu, manallataq mi rimariyta p’inqakunqachu. Chay raykun ancha allin CRONICAWAN qilqa lluqsirisqan.
  
  
  
  _Hawa Rimariykunawanmi Runasimi_ _Qhapaqyanqa_
  
  
  
  _PAYMI DR. LUIS_ _LUMBRERAS HAMAWT'A_
---

{{ page.transcription | markdownify }}
