---
pid: obj11
page: 4
language: qu
layout: transcription
collection: transcriptions
transcription: |
  Lima, chunka iskayniyuq, chunka isqonniyuq p’unchaykama Chawa Warki killa 1975
  
  
  
  _**Hawa llaqtamanta**_
  
  
  
  4
  
  
  
  **Qasi Tiyanapaqmi Rimarinku Peru, Chile, Bolivia Llaqtakuna**
  
  
  
  LA PAZ, BOLIVIA. Chawawarki killa, 1975 wata (CRONICAWANPAQ).— Peru, Bolivia, Chile llaqtakunan allin rimayman chayanku mana paykuna pura awqanakuyman haykunankupaq. Hinatan winamun Peru Suyumanta Ñawpaqen Willkarqan Wamink’a Francisco Morales Bermudez. Chayta nin, qelqaq mit'ali llank'aqkunapaq rimaspa, Embajada Peruana wasipi, La Paz llaqtapi. Kay La Paallaqtan, Umallin Bolivia Suyo llaqtaman. (Conferencia de Prensa nisqanchis) kay allin rimanakuymi, ruwakun —nin Willkarga Morales Bermudez—.
  
  
  
  huj tantanakuypi, chay tantanakuypin karanku:Bolivia Kamachiq, Wamink'a Hugo Banzer; Wallawisa Umalliq Chilemanta wamink’a Francisco Mora les Bermudez, Peru llaqtanchismanta Kay rimanakuy ruwakun, mana kay pachapi, awqatinkuy kananpaq, Latinoamerica wakinpi. Chay Conferencia de Prensapi, wamink’a Morales Bermudez nillantaq, Kamachiqkunan, kinsa llaqtakunamanta sut'ichamunqaku kay rimayta, nitaq Peru, nitaq Chile, nitaq Boliviapas munankuchu awqatinkuypi haykuyta chayqa. Huqkuna, mana latinoamericano kashaqtin munashanku awqanakuyman tanqawaykuta, kay
  
  
  
  wakin Latinoamericapi. Bolivia chawpichasqa kasqanmanta Peru suyumanta Ñawpaqe Willkarqa, nin, Peru llaqta sumaq nawiwan qhawanqa ima niytapas allin kananpaq Bolivia llaqta, hatun mama Qochaman haykunanpaq. Kunanmi, chayta qhawashanku, Chile llaqta, Bolivia llaqtapuwan, ichaqa, imatapas paykuna ninqaku, sut'ichakunanpaq, ñawpaqtaqa, Perullaqtan ninqa allinmi kashan. Sichus Peru llaqta ninman mana allinchu kashan, chayqa, wajmanta rimanakuyta qalarinan, huq allchakuyta mashkhaspa.
  
  
  
  _Wamink’a Francisco Morales Bermudez, Peru llaqta sumaq ñawiwan_ _qhawanqa ima niytapas allin kananpaq Bolivia llaqtapi, nin._
  
  
  
  **bolivia llaqta pachaj pisqa chunka wata qespiyninta yuyarin**
  
  
  
  _Kay patapi Pedro Murilloq umanta willuranku._
  
  
  
  Chawawarki killapi, soqta p’unchaypi, Bolivia Llaqtaraymichakun Hatun P'unchayninta. Chay P'unchaypi 1825 watapi, Bolivia llaqta qespikawsayman hataririn. Chaypin ñawpaq tiyaran huj hatun llaqta, yachaysapa llaqta chay llaqtatan reqsinchis Aimara llaqtata hina, paykuna hatarichiran hatun wasikunata, kunankamapas sayashanragmi chay wasikunaqa. Chay llaqta mast'arikuran, Titikaka qocha patapi, Inkakunaq ñawpataraqmi chay llaqta kawsaran, hinaspa, Inkaqkuna rikhuriqtin, hinaspa wiñaqtin mast'arikuqtinña, chayman chayanku. Awqanakuypi llallispa, chay llaqtan tukuran tawantin suyuman hunt'akuspa. Chaymanta pachan inkakuna kamachiran. Chay kutin, kay llaqta reqsikuran Qollasuyo sutiwan. Españolkuna chayamuqtintaq, kay llaqtapas coloniaman tukumuran. Chay pachapi, coloniapi, kay llaqtata Alto Peru sutiwan reqsikuran. Chaymanta, 1809 watapiraq, Pedro Murillo wiraqucha sayariran, La Paz llaqtapi, Audiencia de Charcas mana allinta kamachikuqtin, hinaspa wiraqucha Fernando de Abascal, Virrey del Peru kashaqtin, kamachiran, wamink’a Goyenecheman, Altoq Peru suyuman rinanpaq, Pedro Murillo wiraqucha llallinanpaq, q chaymanta awqatinkuypi, wamink'a Goyeneche, llalliran Alto Peru ankallikuq sayariqkunaman,
  
  
  
  hinaspa hap’iran Pedro Murillo Wiraquchata, La Paz kanchapi, wañuchiran, chay sayarisqanmanPeru Suyo qespisqan 1821 watapi, San Martin kamachikuran. Ichaqa, chay pachapiqa, Alto Perupiqa, españolkun kamachillasharankuraqmi. Chay raykun, Ayacucha Awqatinkuypi llallisqan qhepata, Bolivar qollasuyuta puriran, chaypi españolkuna kashaqtinku hinaspa, Qollasuyo runakuna, huñunakuspanku, qespiyta paqarichimunku, chay qespiytan Bolivar Sinchi sut'ichan. Chay raykun, Chawawarki killapi, soqta p’unchay, 1825 watapi, chay Alto Peru nisqanchis, qespiyninta kamaran. Icha qa chay qespinanpag, huq sutita hap iranku, hunaspa Boliva paqarimun, Bolivar Sinchiman saminchaspa." Chay pachamanta, Bolivia huj llaqta karan, manañan Peru Suyoman hunt'akuspa, ichaqa lliw mit'apin kuskalla karanchis. Chay raykun, kunan Bolivia raymichakushan, pachaj pisqa chunka wata qespiyninta hunt'asqan rayku. Hatun kusikuywanmi kashan Bolivia llaqta, hinallataqmi, ñoqanchispas, wayqenchis kaqtin kusilla qhawanchis chayBollvia llaqtata. Chay raykun, aswan allinraq kay raymi kananpaq, Boliviata rishan Wamink’a Francisco Morales Bermudez, Peru suyunchisLmanta Ñawpaqe Willkarqa, Gobierno Revolucionario auinpi hinallataqmi rishanku Venezuela llaqtamanta, huqkaq llaqtakunamantapas.
  
  
  
  **Hujmantan Peru Llaqta, Francia**
  
  
  
  **Llaqtawan Sujna Kayta Qallarinku**
  
  
  
  Llaqtanchispa Ministerio de Relaciones Exteriores nisqanchismi, willakamun, hujmantan Francia llaqtawan sujna kayninta qallarinankupaq, manañataq phiñachinakuypaq imapas kanñachu chayqa. Kay Peru llaqtanchis, Francia llaqtawan sujna kayta tukuparanku, bomba atómica phatachisqanmanta pacha, chay t'uqyaymanmi llaqtanchis hark'akuran, allin kawsananchispaq mana allinta qhawasqan rayku, hinallatataq qhawaranchis q’aya p’unchay kawsananchis chhikisqanmanta, mulay miyuyuq kasqan rayku. Manaraq phiñachinakushaqfinkun, llaqtanchispa Kamachigninchis, Francia jllaqta Kamachiqman apachiran suchita chay bonba phatachiykuna tatinanpaq; manan chayqa imatapas yanaparikunmanchu qasi tiyaynanchista, pachantinpi mast'arikunanpaq nispa.
  
  
  
  Ichataqmi Francla llaqtaq, mana surikuspa, qayllasllata phatachiran Hatun mama qochapi, Atolon de Mururoa nisqapi, chay raykun llaqtanchispa Kamachiqkuna sujna tiyayninta tukuranku, chay phatachiykunata millarikuspa, chay p’unchaymi karan iskay chunka kinsayuq p'unchay, Hawk’ay kusi killapi 1975 watapiraq. Kunanñataqmi, ñataq ch’usaqyapunña chay phiñachikuna chayqa llaqtanchispa kamachiqninchis qelqapi willakamun hinata: Manañataq kapunñachu phiñachi chayqa, kikillantataqmi ch’usaqyapunpas chay Francia llaqtawan mana sujna hina tiyananchis, chay raykun hujmanta qayna hina tiyayta munapuyku, hinaspataq aswantaraq sispayachiyta kay huñuwaqninchis watukunata".
  
  
  
  _Wamink'a Miguel Angel de la Flor Valle_ _Kunanñataqmi, manañataq kapunñachu_ _phiñachi chayqa, Francla llaqtawan, qayna hina tiyayta munapuyku._
  
  
  
  **España Llaqtapin Chajrakuna Yawrarin**
  
  
  
  ZARAGOZA, España, Chawawarki killa, 1975 wata (CRONICAWANPAQ).— Tawa waranqa hectarea mast'ariymi ruphakapun, España laqtapi. Chaypin ruphakun, chajrakuna, tarpusqa Pino sach akunapas. Llapa ruphasqanmi chanisga karan isqon hunu dolares qolqepi. Tawa p’unchaypin nina ruphachisqa, lliwmi k’illinsapi tukupun, huj chispa electrica nisqanchismanta qallarisqa, hinaspa wayra kashaqtin, osqhaylla nina mirarin, hinaspa nina hap’in Pino sach’akunata, chajra tarpusqatapas, iskay huch’uy llaqtakunatapas yaqachalla rawrachin, chaypi tiyaq runakuna astakamunku huq llaqtaman. Wallawisakuna rinku, chay nina wañuchiq, hinallataqmi, nina thasnuqkuna (bombero nisqanchis), Guardia Civilkunapas rinku nina thasnuq. Chay kanakusqawanmi askha qolqe chinkapun, manaraqmi yachakunchuj hayk’asi chinkapun, ichaqa ashkha kashan.
  
  
  
  _Kay hina sach’akunan yawrarin tawa p’unchaypi._
  
  
  
  **Hiroshima Llaqta wañurisqanmanta**
  
  
  
  Chawawarki killapi, suqta p’unchaypi, waranqa isqon pachaj tawa chunka pisqayuq watapi, Hjroshima llaqtapi, t'uqyachinku ñawpaqe bomba atomicata. Chaywan wañuranku iskay pachaj waranqamanta aswan ashkharaq runakuna. Chay pachapi, teqsi muyuntipi kasharan iskay ñeqe awqatinkuy (chay ysutiwan reqsisqa awqatinkuy), hinaspa, Estados Unidos llaqta ruwaran huj bombata, chay bomban aswan wanachiq, kunan kamapas wañushallankuraqmi, chay t'oqyasqanmar kawsaq runakuna. lllapamanmi rijch'akun, hinatan k’ancharin, t'ojyaspa ruphan llapas runakunata, chay bomba urmachisqankupi. Hinan, Estados Unidos kamachiaudkineuñaqa, chay punchaymi kamachiranku Japon Suyupi, Hiroshima llaqtapi chay bombata kacharinankupaq. Pusaq tuy kashaqtin, huj aviun wasaparan Hiroshima llaqtata, hina
  
  
  
  mantaq kacharin bombata lllapa hina k'anchamun, pusaq chunku waranqa runakuna chayuapi wañuchinanpaq. millayta rupharispan, k'illinsaman runakuna tukuranku. Chay Bomba Atomicaqa, maypin t'ojyamun, chaypin lliw kawsasqaniwañuchin, llapan runa hatarichisqan tan thunichin, hinaspataq mana wañuq runakuna, kawsaynin tukunankama onqospalla tiyanku. Chay raykun, lliw llaqtakuna hark ananchis, ama chay bombata ruwakunanpaq.
  
  
  
  _Agnan Qhepamun Hiroshima Llaqta_ _Bomba Atomica Ruphasqanwan._
---

{{ page.transcription | markdownify }}
