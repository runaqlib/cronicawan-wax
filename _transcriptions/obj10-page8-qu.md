---
pid: obj10
page: 8
language: qu
layout: transcription
collection: transcriptions
transcription: |
  _**ARARIWA**_
  
  
  
  **pirwayani**
  
  
  
  Pirwayani yana phuyu Pirwayani yana phuyu warma yanay pakaq masiy warma yanay pakaq masiy... Kuqantawan pakayaay kunantawan yanapariway: runaq siminsi rawrawashan, runaq siminsi ruphawashña. Orqo patapi Pukuy pukuycha, orqu patapi pukuy pukuycha, imallamantas qanri waqanki, hayk’allamantas qanri suyunki. Ñuqachu kanki waqanaykipaq, ñuqachu kanki llakinaykipaq. runaq llaqtanpi rikukuspay, mana mamayuq, mana taytayuq... Ñuqachu kanki suyunaykipaq. ñuqachu kanki llakinaykipaq, runaq wasinpi, runaq llaqtanpi, mana pinniyuq, mana mayniyuq. (Llaqtaq takin).
  
  
  
  **harawi**
  
  
  
  Ama, P'isqo mikhuychu, Tuyallay, tuyallay, Nust'allaypa chajranta, Tuyallay, tuyallay, manan hina tukuychu Tuyallay, tuyallay, hillurinan saranta, Tuyallay, tuyallay, paraqaymi rurunnin, Tuyallay, tuyallay, ancha k’arpi murirpas, Tuyallay, tuyallayñujñurajmi ukhunri, Tuyallay, tuyallay, q’eqeraqmi raphinpas, Tuyallay, tuyalla warak’ana hilluta Tuyallay, tuyallay pupasqaykin qantapas, Tuyallay, tuyallay, kuchusaqmi silluyta, Tuyallay, tuyallay, hap’isqaykin qantapas Tuyallay, tuyallay p’iskakata watukuy Tuyallay, tuyallay sunqollanta tapukuy Tuyallay, tuyallay Phuruntaraq mashkhariy Tuyallay, tuyallay huj ruruta chajchajtin Tuyalllay, tuyallay hinataqmi rikunki Tuyallay, tuyallay hujllallapas chinkaqtin ruyallay, tuyallay. (Jesús Laraq qelqanmanta).
  
  
  
  **hanaq pachaman atuq risqanmanta**
  
  
  
  Huj atuqsi kasqa, sapa raymipi rikhuriqsi kasqa, sapa sawanakuymansi payqa maymantapas chayaykamuq; ñas hina riqsesqaña chay Atuq kasqa. Chay Atuqmansi Hanaq Pachapin ancha k hatauknu. Raymi kanqay niapa willaykusqaku, maymanpas, mushkhipakuspas chayaq chayqa, maymanpas mikhupakuqsi chayaq chayqa, maymanpas ujyapakuqsi chayaq chayqa; hanaq pachatan risaq, nispas niykusqa. Chay Hanaq Pacha chayanaypaqtaqmi Kuntur aparukuwanqa, rinaypunin, rinaypunin, rispas Kuntur mashkhaq risqa.. Chayqa orgo patanta purispas, aycha mikhuq suwa masinta mashkhaq purisqa. Kharu orqopis Kuntur tiyaqi, hinaspa sasa puriyta purispa, q’esanpi oqllashaqta tarirusqa. Chayqa, allinpi uywasqa runahinas, hina munayta napaykusqa: —Pankama, ancha ashkhata k’umuykuspan napaykuyki, tukuy sunqoywanmi napaykuyki, hinaspataq wiraqucha Kuntur, hanaq phalaq Kuntur wiraquchay, ñuqa hina puriq masiy wiraquchay; mañakuqniyki hamushani. Upallallataq Kuntur uyarisqa chayqa, hinata Atuq yapaykusqa: —Hanaq Pachapin ancha hatun Raymi kanqa, hinaspataq charanguy waqachinaypaq minkakuwanku hanaqpi tiyaqkuna. Manataq manan niyta yachanichu chayqa, q’eperikuwanaykipaqmi hamushani, aparukuwanaykipaqmi mañakuqniyki achhuykamuyki. —Allinmi Atuq wiraqucha, allinmi wayqey -Nispas Kuntur nisqa. —Ancha ashkhatataq manukuyki, manuykitaq kani chayqa, qaynamanta pachataq manuyki rikhurini chayqa, tukuy sunquywanmi manakuwasqaykita ruwasaq Nispas Kuntur kutichisqa. —Ichaqa nishu wirataq kashanki chayqa, iskay uña llamachakunawancha kutichipuwankiman, nishu wirataq kashanki chayqa, sasa q’epiycha
  
  
  
  qanga kashanki Hinatas Kuntun nisqa. Atuqñataqsi, ancha kusisqallaña, hinata niykusqa: —Manacha iskayllachu kanqa, tawañuñushagraq llamachakunawancha kutichipusayki, hinatan ñuqa qanwayqeyta kutichisaq - Chayqa paqarin pacha illariyta chusananchispaqmi hamusaq, paqarinkamaya Kuntun Wiraquchay Nispa niykuspas Atuq wasinman ripukapusqa. Pagaristinmansi, Atuq charanguchanta q'epiykukuspa, i kuntupa wasinamn chayaykusqa. Ñas Kuntunsuyashasqaña, hinaspa napaykuqtin hina, aqnata niykusqa: —Wasayman wichay, hinaspa allin, allinta hap’ipakuy, chakiykiwan, makiykiwan ima marq ariwaspa hapipakuy, charanguykitataq, kiruykikunawan hap’iy -nispa nisqa. Chayqa ninakusqankuman hinas, Kuntur phalayta qallarisqa, Atuq q’epeykusqa. Atuq qhawarikuqtinsi, urapanpapi sach’akunata, orqokunata ima saqesqaku; phuyuntakamas iskayninkupas chinkayusqaku, manaña uraypi ima qhawayta atispaña, ashkhataña phawaspanku, Hanaq Pachaman chayasqaku, hinaspa Atuq urayrukuspa, Hanaq Pachaq punkunta takapayasqa. Ashchata suyashaqtinkus, punku kicharikusqa, hinaspa machulacha lluqsisqa, utispanraqsiPunku Qhawaq machulacha qhawaykusqa hina watukuq wiraquchakunata. Manas haykaqpas iñisqachu, chaykama watukuqkuna chayanankupaq, hinaspas hinata tapuykusqa: —Wiraquchakuna, imataq kaykamarihamuchsunkichis, imamantaq chayaanari nanaia npmiananta kay hanaq kamari hamurankichisri—Punku qhawaq wiraquchay, ancha misk'i takiqmi kani, hinaspataq ancha allinta charanquchayta waqachini; chay ayku laaykama chayayiamuni. kaypi tiyaq nunakunata kusirichinaypaq, kaypi nunakuta q ochurichinaypaq. Hinatas Atuq, Hañaq Pacha punku
  
  
  
  qhawaqta nisqa. Hina nisqantaq chay wiraquchaman asirichisqa, hinaspa Hanaq Pachaman haykuchisqa. xTakiq nunakunaq ñawpaqninmansi risqaku, hinaspa Atuq, paykunaq ñawpaqninpiña wayñuchata charanguchanpi qarqaykusqa, chaywantaqsi, nishutapuni nunakuna asikapusqaku, istawtapunis asikapusqaku. Manataq maypipas pujllapayaqkuna pisinchu chayqa, huj takiq nunas aqhaujyananpaq Atuqta wateqasqa. Astawanraq asikunankupaqsi Atuqta machachisqaku. Atuqñataqsi, ancha puqosqa aqhata malliykuspa macharapusqa, misk'illanas hanaqpi aqha ruwasqanku kasqa, chaywansi astawan Atuqcha macharakapusqa, hinaspa takisqanwan t'aqtipiyaspa tusuykusqa, charangunta qarqaykuspa.s. Kay wayñuchatas machasqanpi takiykusqa: nrachhuriychis Atuq purinanpaq. achhuriychis punchituchay mast'arinaypaq... Hinata takispas, mana Kuntun rimapayasqanta uyarisqachu: —Hakullaña ripukapusun, hakullana kutikapusun nispas Kuntur rimapayasqa; manataq Atuq machasqa kayninpi uyarisqachu, hinaspa amisqaña sapallan Kuntur hanpukusqa, puriq masin Atuqta saqeyapuspa. Paqaristinsi, Atuq rijch’arisqa, hinaspa sapallan chhaychikankaray ichhu panpapi rikukusqa. Charanguchantapas suwarapusqakus. Chaysinishu llakiqtapunis wajyakuyta qallarisqa manapunis pipas uyarisqachu. Wichaytas, uraytas p’itakachaq wayakachaspa. Manapunis pipas uyarinchu. Wichaymanta uraymansi, kaymanta waqmansipitakachaq, chay hatun ichhu panpakunata, mana pita tarispa, mana piwan tupaspa. Ichhullas
  
  
  
  chaypi wiñaq, manas imapuwanpas kawsaqchu... Wañuyllataña qhawaspas, wañuyllapiña yuyaymanaspas, ima wañuyraq wañuyniy kanqa, yarqaymanta, ch’akiymanta wañunaypaq, nispas wajyakuq tukuy kallpanwan. Manasichaqa pipas uyarinchu. Hinata unphushaqtinsi, kay ichhumanta washkhata sinp’arusaq, ancha sunitan sinp’arusaq, chaywan urayrukunaypaq, nisqa. Hinaspa ichhumanta ichhumanta washkha sinp’ayta qallarisqa. Tukuruqtinñas, hanaq pachaqpunkunmanta watucharusqa, washkhata kay pachakama choqaykusqa, hinaspa kusisqallaña urayamuyta qallarisqa. —Chay ichhu panpamanta ayqeramuni- nispa. Kushkantaña purishaqtinsi, K'illichuwan tuparusqa, Chay K'illichus, pujllakachaspa, raphranwan Atuqpa senqanta siqsichisqa. Muyuyuspa K'illuchu phalaykusqa, hinaspa aqnata tapykusqa: —Chayri wayqechay, imaynan Hanaq Pacha kasqa ¬ Chaymansi Atuq hinata kutichisqa: —Hayk’aqmanta pachataq hina millay senqayuq uywari, wiraquchaq wayqechan karunqa. K'illichuñataq, phiñarikusqa, hinata niykusqa: —Hayk’aqmanta pachataq wallpasuwakunari, wiraquchakunari kanku. Imaynas qan, Añaspa asnaq masin; hanaq phawaq K'illichuwan wayqechakunman. Qan hinachu Hanaq Pachata tullu khashkaq rishaniri. Chaywansi nishuta Atuq phiñarikusqa, hinaspa nishu millaytapuni k amirusqa K'illichuchata. ChaymansiK'illichu, aswantaraq phiñarikuspa washkha k’utuyta qallarisqa. Astawansi Atuq kamiq, astawanraqtaqsi, astawanraq k illichu washkhata k’utusqa. Astawansi Atuq. "Yaw q’ewe senqa, yaw allachu senqa , Ama washkhachayta k’utupuwaychu, nispas k’amisqa. Chayqa, washkha, Killichuq k’utusqanwan t'ipikapusqa, hinaspa Atuq usqhayllata urmayuyta qallarisqa. —Llijllachaykichista churaykuwaychis, millmachata churaykuwaychisNispa Atuq qaparikusqa. Manataq pipas uyarisqachu chayqa, panpañi ñut'urikuspa ch’eqeresqa. Hinatas Atuq wañukapusqa...
  
  
  
  **wawaki**
  
  
  
  Awkikuna Qoyllur kaspari, ari! tutalla k’anchanki ari! inti rawraypiqa ari! yanqata mashkhayki, Ari! Ñust'akuna Qoyllur kani chayqa, mana! kichay sunqoykita, mana!.. inti rawraqtinri, mana! wisq’ay wasiykita, mana! Awkikuna" Killa p’unchayllapi, ari! Wajyapayawanki, ari! qayllaykukuqtiyri ari! rit'iman tukunki. ari! Ñust'akuna" Wajyapayaqtiyri. mana! chhaskimuy sinchita, mana! rit'i tikuqtiyri mana! hich’ay ninaykita mana! Awkikuna Ninay lluphiqtinri, ari! musqoychu, wayrachu, ari! uteqachu kanki, ari! Ñust'akuna Chhulla kani chayri, mana! apamuy siphraykita mana! uteqapas kasaq mana! qhatillay chakiyta mana.../ (Inkakunaq harawisqanku)
---

{{ page.transcription | markdownify }}
