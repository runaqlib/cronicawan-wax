---
pid: obj08
page: 3
language: qu
layout: transcription
collection: transcriptions
transcription: |
  **3**
  
  
  
  _**Llaqtanchismanta**_
  
  
  
  Cronicawan Lima llaqtapi, Iskay chunka iskayniyuq p’unchay Hawk’ay Kusi Killa 1975 Watap.
  
  
  
  Huanucu llaqtapin q'uchurikunqa takiyninchis
  
  
  
  Paqarichikunqa ñawpaq ñiqi Festival de la Canción y Danza Popular del Perú nisqankuta, Huánuco llaqtapi alcalde César Dioses unanchayninwan, kikinllantaqmi Rosa Elvira Figueroa yachayninan yanapanqa. Ñawpachikushanña mink’ayninku ta kay killkill Raymi allin paqarimunanpaq chunka tawayuq, chunka pisqayuq, chunka suqtayuq p’unchaykunapi qispinanpag Chawawarkikillapi, kikinllaqtaq unanchayninwan allin kuskachakusqa kananpaq, kayantisuyu llaqtapi ruwakusqan. Kay ruwaq runakunan nimullankutaq kay raymiwanmi llaqtaq qhapaq takiyninta yuyaychakunqa tukuyniraq qhashwankunatawan. Ñan Huánuco llaqtapi kay Raymi chakinankupaq allchakushankuña, ancha allin, kay musuq raymi qispinanpag, chayraykun tumaqaya runakunapis puririnqaku Huánuco
  
  
  
  llaqtaman q’uchu takikunawan kusirikunankupaq Kay Raymi ruwaq runakuna rimamullankutaq kay raymiwanmi yanapakunqa takiyninchista, hinamantaq mast'arikunqa llapa llaqtanchis. riqsinankupaq, chaywan yanapaspa llaqtanchispa takiyninkuta, harawiqkunata. Chaninchaymi sutichakunqa "Daniel Alomía Robles" sutiwan kay Raymipi haylliqpaqmi kanqa. Yachasqanchis hinapas Alomía Robles wallparan "El Condor Pasa" sumaq takita tiqsimuyurintinpi kay takita riqsinku, chay raykun kay Raymita ruwaqkuna Alomía Roblessutiwan hayllinku. Riqsichillankutag kay raymipi takiyta munaqkunan Lima llaqtapi sede departamental nisqanpi qilqachikunanku, hinallataq ninku kay takikunan manaraq riqsisqaraqchu kanan, Llaqtanchispin kay takikunan hayllikunan nispa.
  
  
  
  _Kay llaqtapin takikuna t'ikarinqa_
  
  
  
  **Unu ukhupin wanphu chinkayun**
  
  
  
  Tuna Clipper "Kubo Marú 16" sutiyuq wanphu, kinsa chunka toneladas qipita apan, tawa chunka hunu sulisninpi chaninchakuran, pagarichikurantaq Japón llaqtapi, "Kanashi" ruwana fabricapi, kay paqarisqantaq suqta watamanña puriran, Llaqtanchis hatun Mama Qochanchisman hamuran; atun sutiyuq challwa hap’iyta hunt’achinanpaq hinamantaq kay hap’isqanta apachiranJapón llaqtaq puertunkunaman, chaypin thalanku atun challwata, Mamaqochanchispi challwasqantaq iskay wataña kanqa, chaynatan niwanchis Yonrichiro Kubó wiraqucha wanphu kaqniyuq, paymi suqta chunka watayuqña. Musuq Tuna Clipper wanphur Japón llaqtaq unanchanwan puriran, pachaj qanchis chunka toneladaswan, atun challwa qipiyta apaspa, mana allin kaqtintaq rawrariran, hinamantaq Mama qochaq unu ukhunman chinkayun, chayraykun chunka isqunniyuq llank’aqkuna hatun Qochapi wayt’anku, hinata wañuymanta ayqispa Japón llaqtamantan huj wanphu paykunakama achhuykun hinata qispiykachispa. Kay wanphutaq llank’aq runakuna ta apaspataq Callao puertuman chayachiran chunka tawayuq p’unchaypi kay killapi, kay llank’aqkuna hinata saqinanpaq. "Kubo Marú 16" Tuna Clipper wanphutataq Mama Qocha millp’urapun chunka hujniyuq p’unchaypi kay Hawk’ay kusi killa puririsqanpi, chunka iskayniyuq tuta tuypi, chunka isqunniyuq llank’aqkuna challwa
  
  
  
  hap’iypi challwashaqtinku MamQochag chinpanchispi, 520 millas ukhunpi, yaqa Ecuador llaqtaq chinpanpi, chaynata niwaranchis Callao puertuq Capitaniapi Nisqanchis hina kay wanphu, Mama Qochapi challwasharan yaqa pusaq killaña, challwa Japón llaqtaman apaspa. hap’isqanta Kay wanphupi, popa nisqankupi t'uqu kicharikusga chaynintan unuwanphuq ukhunman lliqmasqa, hinamantaq Mama Qochaq ukhunman chinkaykusqa. Armada Peruana wanphukunapi ñan rirankuña Mama Quchaq ukhuman, Japón llaqtaq wanphun chinkasqankama, icha atikunmanraq allchakuyta chaypi yanaparikunankupaq hujmanta Tuna Clipper nisqanchis challwaq tuytunanpaq
  
  
  
  _Kay wanphu qispiykachiran chunka isqunniyuq llank'aq runakunata,_ _wañuynimanta ayqiqtinku._
  
  
  
  _Mama Quchapi_ _wañunanmantan, Wanphupi_ _llank’aq runakuna_ _ayqiriranku._
  
  
  
  **expreso mit'alipin ruiz eldredge ruwasqanta sut'ichanku**
  
  
  
  Expreso, Extra mit'ali gilqakunpi llank'aq runakunan tantanakuranku kacharparita ruwaspa Dr. Alberto Ruiz Eldrege umalliqninman, qilqa hatarichiq wasinkupi chunka pisqayuq p’unchaypi Hawk'ay susi illapi Kay kacharparipi kuskachaku ranku Expresupi llapallan lankarunakuna, hinallataq huñuykuranku chay kacharparipi wakinLima llaqtapi mit'ali qilqakunamanta umalliqninkunawan, masichasqa qilqakunamanta WalterPeñaloza, La Prensa mit'aliman ta, Hugo Neyra, Correo mit'alimanta, Guillermo Thorndike, La Crónica mit'alimanta, kaqllataqkay kacharparipi kuskachakuranku qhapaq yuyayniyuq qilqaqkuna. Sumaq q’uchurikuy kacharparipi, samincharanku rimay yu paychasqankupi imayntas sujna Alberto Ruiz Eldrege ñawparichiran hatun yuyayninta mit'a qilqapi umalliqnin kaspa, kikinllantaqmi rimayninkupi rikuchiranku allin revolucionario kasqanta, yachakusqan hina ñawpaqmantaraq wajcha llaqtanchiswan kuskachakuran yuyayninta mast'arispa Liberación Nacional
  
  
  
  qispinanpaq, hinamantaq, Socialismo paqarinanpaq. Yupaychasqa umalliqkuna kashanku: Juán Morales Guajardo, Secretario General, Sindicato Gráfico Expresumanta, Augusto Arrunáteguj, Secretario General Sindicato de Empleados y Periodistas kikin mit'ali qilqamanta, mast'arimullantaq sumaq rimayninta Francisco Moncloa Expreso mit'alimanta qilqamanta iskay ñigi umalliqnin, kinsantinku allinta chanincharanku rimay siminkupi Alberto Ruiz tukuy wasqanmanta. Hina tukunanaqtaq kacharpari nisqanchis manta Alberto Ruiz Eldredge rimayninpi añanchaykuran lliw llank’aq runakunaman, mink'akusqa umalliq kumpañeronkunaman chaypi niran Revolución Peruanata ni pipis tatichinqachu hatun mast'arikuyninpi, hinamantaq yapamullantaq rimayninpi Perú llaqtan kallpachakushan astawan llaqtaq yawarninwan ch’aqchukusqan rayku, llaqtanchispi sumaqta phutuchispa qhapaq yuyayninta, chaywantaq Revolución Peruanaq mast'arikuyninta hatunyachispa 1968 watamanta pacha.
  
  
  
  _Expreso mit'alipi kacharparita ruwanku Alberto Rui_ _Eldredge umalliqninman._
  
  
  
  **Ninabanbapi wañuqkunatan yuyarinku**
  
  
  
  Llapa llaqtanchispi allin yachasqa kashan Revolución Peruana umalliqninkuna yuyaychasqanku rayku, kikinllantaqmi wiñashanña Unidad de las Fuerzas Armadas — Pueblos nisqanchis chaytaq rikuchishanku Primera Convención Nacional de la Juventud Campesina del Peru nisqapi. Chaypin tantanakunku llaqtanchis waynakuna, Juventud Revolucionaria del Perú masichakuykunawan, Revolución Peruanaq qispichisqanta ñawpa chinankupaq allin kawsay mast'arikunanpaq. Kay hatun tantanakuymannriranku iskay pachaj pisga chunk wayna runakuna Liga Agrariakunamanta, Federasiunmanta, Comité Regional del Cusco y Madre de Dio Juventud Revolucionariamanta, kikin llantaqmi Confederación Nacional Agrarimanta, paykuna yuyayninkuta allinta huj rimayllapi ñawpachinanku paq. Nisqanchis hina, kay hatun tantanakuypi hamut'aranku, imayna tas kampisinu waynakuna yuyayta hap'inanku ama kay Revolució Peruana tatinanpaq nispa, ichaqa astawanmi kallpachakunan musuq waynakunaq yawarninwan, ReformaAgrariawan allinta kuskachakuspa. Allinta llank’aspa samincharanku,
  
  
  
  tantanakuy hatun yuyayninkuta, llaqtanchis rayku allin kawsay paqarinanpaq, chay rayku kay qhipakaq p’unchaypi hatun huñuna kuypi Urcos llaqtapi, Quispicanchis provinciapi Martires de Ninabamba yuyaspa, ch'igirinku karu llaqtankuta, sumaq yuyayta apaspa Chay p’unchayllataq ñawinchaku ran Ministro de Agricultura, llaqtan chis waynakunaman qilqa apachimusqanta, chaypin riqsichin, imayna Fuerza Armada llaqtanchiswan allint kuskachakuspa, allin ch’ulla sayayniyuq Revolución Peruanaq qispichisqanta, kinsa P'unchaypi Qoya Raymi Killapi 1968 watapi paqarisqanmanta pacha, kikinllantaqmi kay kallpanku
  
  
  
  wan wiñaypaq Revolución Peruana llallinan chaynatan niwaranchis Wamink’a Enrique Gallegos Venero. Llaqtapin yuyasqa kashan Ninabamba kampisinu wañuq runakunaq sutinku, Luna Oblitas gamona makinpi wañuchisqan, Femando Belaúnde Terry millay llaqtanchis thalaq, kamachikug gobiernunpi. Iskay chunka pisqayuq p’unchaypi Aya Marq’ay killapi, 1963 watapi llaqtanku rayku wañuranku; kay sutiyuq runa masinchiskuna Gabriel Muñiz, Andrés Ccorrasi, Bernabe Willcahuamán, Eulogia Rimachi, IsaacJaquehua, Juliana Willcahuamán Gabina Quispipuwan, llaqtaq sunqun ukhunpi kawsashanku.
  
  
  
  _Urcos llaqtapi_ _yuyarinku_ _MARTIRES DE_ _NINABAMBA_ _kampisinu_ _wañuqkunata._
---

{{ page.transcription | markdownify }}
