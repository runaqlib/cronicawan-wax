---
pid: obj04
page: 6
language: qu
layout: transcription
collection: transcriptions
transcription: |
  **## Huayanaypa muchuriynin**
  
  **Hinatan pacha tiyasqanchis paqariran**
  
  
  
  
  
  
  
  Hayk'aqllapis purisqaykipi, sapallaykipi rikukuqtiyki, hananqman qhawariqtiyki; allpaq sunqunta k'iririqtiyki; tapurikurankichu: Imaynatas kay pacha tiyasqanchis paqarimuran chayta.
  
  
  
  Tapurikurankichu, imaynatas Inti Tayta, wach'iriyta qallariran, chayta.
  
  
  
  Imaynatas, ch'askakuna k'anchayta qallariranku chayta.
  
  
  
  Tapurikurankichu, imaynatas killa, Intiq yupinta qatipaspa, tutalla purin, chayta.
  
  
  
  Imaynatapunitaq, kay Pacha tiyasqanchis paqarimuran chayta.
  
  
  
  Aqna tiyasqanchis hinachu karan, unaymanta pachachu, riqsisqanchis hina karan.
  
  
  
  Nawpaqmanta pachachu, unaypunichu, mallkikuna sisariranku, unaychu qantu t'ikanta pujllachirqan.
  
  
  
  Unaymanta pachachu, q'inti, pawqar phawayninwan, t'ikaq nunanta ujyaranri.
  
  
  
  Unaymanta pachachu, mayukuna allpaq ch'akiyninta, ununwan sajsachi-ran.
  
  
  
  
  
  
  
  Unaymanta pachachu, wikuñaq nawin, wayraq takisqanta rikuriran.
  
  
  
  Pumari, unaymanta pachachu, mikhunapaq tuallaranri.
  
  
  
  Imayna punitaq, kay pacha tiyasqanchis karan. Imaynatan paqariran.
  
  
  
  Chay Ilapallan tapukuymanmi, mana sayk'uq hinalla kutichisaq.
  
  
  
  Hinas kanman karan:
  
  
  
  Tiqsi muyuriynintinmi, anchahatun phuyu hinalla karan; chay phuyupin, ñaraq ch'iqiriq, ñaraq phatariq, q'usñi karan. Chay kuyukachayninwanmi, ch'iqiriyninwanmi, llapallan pachakuna
  
  
  
  riqsisqanchismi rikhurimuran.
  
  
  
  
  
  
  
  Ichaqa nisaykichismi, manan kunan riqsikusqan hinachu karanku.
  
  
  
  Qunuq q'usñi hinallaraqmi karan; intipas rawrashaq sinku hinallan karan, ashkhan kay inti rawraqkunapas karanku; kunankamapas, mana rikusqanchispi rawrashallankuraqmi.
  
  
  
  Chay intikuna, huqmanta, ch'iqiriatinkun; ch'askakuna, tiyasqanchis pacha ima, paqarimuranku.
  
  
  
  
  
  
  
  Kay Pacha tiyasganchispas, ñawpaqqa, rawrashaq sinku hinallan karan.
  
  
  
  Chaymanta unayninmanñan, waranqa, waranqa hunu, mana yupay atiy wata puriymanmi, chiriyayta qallariran. Chaypa unaqninmanñataq, kay Pacha paqarimuran.
  
  
  
  Manaraqmi imapas, kay pachapi kawsaranchu, manaya imapas, ninaq sunqunpi kawsayta atinmanraqchu karan.
  
  
  
  Mit'a, mit'apin, kay riqsisqanchis pacha paqarimun, chay mit'akunaq sutinmi Eras kasqa.
  
  
  
  Chay mit'akunaqa, waranqa hunu watakunapin unaychakurqanku.
  
  
  
  Chayraqmi imayniraq kawsaypas rikhurimuran. Quchapis rikhurimunman karan. Chay hatun quchakunaq ukhullanmantataqmi llapallan riqsisqanchis kawsay paqarimuran.
  
  
  
  Chaymi kay pacha tiyasqanchispi, hatunkaray mach'aqwaykuna, hatunkaray qalaywakuna hina mirariyta qallariranku. Chaymantañan phalaq pichiwkunapas rikhurimuranku.
  
  
  
  
  
  
  
  Kaq kikillantataq runapas rikhurimuran, Ichaqa ñawpaqqa, k'usillu hinallaraqmi karan, manan Ilank'anata riqsiranchu, sach'akunaq rurusqallantan, mikhunanpaq pallarqan, chaymantaq, k'aspimanta, ruminanta chanpita ruwaspanku tarukata, pumata ima wañuchiqku.
  
  
  
  
  
  
  
  Manan Ninata runakuna riqsiranraqchu; chayraykun, hankullata aychatapas mikhuranku,
  
  
  
  imaynatan puma, utaq Atuq, mikhunku, hinallatan runapas mikhuq.
  
  
  
  Rumiq t’uqunkunanpin tiyaqku, chay hatun qalaywakunamanta ayqispa. Hinapi kawsashaqtinkun, Illapata rikuspa, panpaq ukhunmanta phutumuq ninata qhawaspan, ninamanta yacharqan.
  
  
  
  Chay tiyanankupin, q'uñikunankupaqmi, rumita, rumillawantaq qaquspanku, ninata riqsisqaku. Chaymanta pachan, chayasqataña mikhunankutapas mikhuranku.
  
  
  
  
  
  
  
  Ñawpaqtaqa, Apupaqmi kay ninata qhawaranku, Hanaqmanta apachimusqanqunapaqmi rikuranku, chaymanta pachan ninatapas yupaychaqku. Chay nina riqsisqankun, runamasinchista hatuntapuni ñawpachiran, ninawanmi ayqichiq pumakunata, qalaywakunata ima.
  
  
  
  Ichaqa nisaykichismi, manan kay nina tarisqanqa, taytachakunaq apachimusqanchu karan, runaq tarisqanmi karan; unaypin tariran, ichaqa kallpasqanmi.
  
  
  
  
  
  
  
  Alt:
  
  
  
  Chay ch'iqirikuypin
  
  
  
  Pacha tiyasqanchispas paqarimuran.
  
  
  
  Rawrashaqmi paqarimuran.
  
  
  
  
  
  
  
  K’usillu hinallaraqmi runa masinchispas karan
  
  **HUAYANAYPA Strip**
---

{{ page.transcription | markdownify }}
