---
pid: obj05
page: 2
language: qu
layout: transcription
collection: transcriptions
transcription: |
  **Tiqsi**
  
  
  
  
  
  
  
  2
  
  
  
  
  
  
  
  Cronicawan Lima Llaqtapi, Kinsa chunka p'unchay Inti Raymi Killa 1975 watapi
  
  
  
  
  
  
  
  **Kaymi qusqupi fartac ruwasqan**
  
  
  
  
  
  
  
  Qusqupi kashan huj marka, Wan karu sutiyuq, chaypi, kay watapi ruwakuran huj hatun Feriata, chayta ruwamun FEDERACION AGRARIA. REVOLUCIONARIA TUPAC AMA RU DEL CUSCO (FARTAC). Chay Feriatan, ñawpa watapi ruwaqku gamonalkuna, Sociedad Agropecuaria Departamental, nisqapi, masichakuspa Gamonalkuna ruwarqan chay feria ta suqta watata, hinaspa kanpisinu sutinpi, llaqtaman qhawarichiranku kaymi llank’asqayku nispa, manataq paykuna hayk'aqpis huj wachupi k'umuyta yacharankuchu Ichaqa, 1973 watapi, kay feria ruwarqunña Empresas Campesinaskuna, 1974 watamanta pacha FARTAC ruwamushan. Chay raykun, "CRONICAWAN" mashkhamun Aquiles Delgaduta, "Comité Organizador kay feriamanta Umalliq, chaypi tapumuyku. CRONICAWAN.— Imatan mashkhan FARTAC , kay feriata ruwas pa? AQUILES DELGADO.— Federacion Revolucionaria ñanninta puririspa, Peru llaqtaq munayninta qhawarispa, kay feria agroepcuariata ruwashan. Astawan Empresakuna. Comunidadkuna, Reforma Agrariaq qusqanwan, uywakunata, mikhuykunata, astawan hatunyachinankupaq, kay Peru Suyu llaqtanchis amaña astawan muchuypi purinanpaq. CRONICAWAN.— Hayk’an kay feriapi kashankichis: AOUILES DELGADO.— Qhayna wataqa, hamunku iskay chunka empresakunan, chay raykun puchuran qhatunapaq ruwasqa wasikuna (stand nisqanchis), kunantaqmi, ashkha empresakuna hamunku, yaqa pachaj empresakuna hamunku, manan mayman churayta atiykuchu, kay feria panpan huchuymanña tukupun, chay raykun, qhawariyku watapaqqa wajmanta Campo Ferial ruwakunapaq. Kay feriapi, qhawachinku imaymana llank'asqaykuta, uywata, wakakunata, k'uchikunata, uywasqankuta, kahanllataqmi imaymana mikhunapas. Chayta ghawarispan, FARTAC, Zo na Agrariaman, mañakun nispa: Chajrapi llank’aq runakuna, ch’ulla sunqulla qhawarinku astawan kallchay uqarinanpag, llaqtapi wajcha runakuna kanpisinuq llank’asqanta mikhunankupaq. Amaña chay llaqta yargayachaqkuna astawanpas kutimunanpag, kay feria panpapi pagarimunan "Mercado de Productores” nisqa. CRONICAWAN.— Imaymanachu chaypiri qhatukunman? AQUILES DELGADO.— Chaypi llapa empresakuna, federaciion teqsinkuna, sapa qanchis p’unchay apamun
  
  
  
  
  
  
  
  Imapaqñan Bancode Fomento Agropecuario kawsanqa. qaku llank'ayninkuta, llapa Qusqu llagtaq rantinanpaq, manañan qulqiyuqkunallachu. Chaypin kanqa papas, habas, sara, cebada, aycha, queso, ñujñu, imaymana qhatukunga chaypi. CRONICAWAN.— Hayk’a qulqiq chaniyninwanmi kay feriata ruwakuran: AQUILES DELGADO.— Qayna wata, Banco de Fomento Agropecuario yanapawaranku pisga chunka waranqq suliswan, hinallataqmi, Ministerio de Agricultura yanapawaranku kinsa chunka pisgayuq waranqa suliswan. Chay raykun, qayna wata aypayku, pachaj pisqa chunka tawayuq waranqa sulista, chal qulqitataqmi churayku Federacion purinanpaq. Kunan watataqmi, anchay llakikuywan qhawariyku Banco de Fomento Agropecuario manaña yanapawasqankuta, chay pisga chunka waranqa suliswan. Chay raykun tapukuyku: Imapaq ñan Banco Fomento Agropecuario kawsanqa, manataq yanapanchu kay feriata, nitaq allintachu yanapan empresakunata chayta. CRONICAWAN.— Yachasqanchispas hina, qayna watakuna gamunalkunallataq ruwaranku, chayqa, imayna tan qankuna, allpa llank’aq runakuna hina, revolucionario runakuna hina kashankichis, kay feria raymita ruwaspaykichis: AQUILES DELGADO.— Reforma Agraria allpata kutichipuwasqankumanta pachan, ñuqayku allinta llank’ayta qallariyku, manaña gamunalwan kamachikuspañachu, sunquykuta hap'iykuspa, allpata astawan ruruchiy ku, manaña muchuypiñachu, astawan kusi sunqulla, ch’ulla runa hina. Kay feriapitaqmi Qusqu qhawarisqan hina, allin mikhuykunata apamuyku, hump’iykuwan qarpasqaykuta. Chay raykun, kay revolusiunman astawan mat'iyunayku, llapapis rimayninta qatirispa.
  
  
  
  
  
  
  
  _Kaymi kallpayku rurusqan._
  
  
  
  
  
  
  
  _Mikhunatan apamuyku,_ _hunp’iyniykuwan qarpasqata._
  
  
  
  
  
  
  
  **musuq llaqtakunaman paqarichimunkuña unu yarqata**
  
  
  
  
  
  
  
  Yllapacha p’unchaw, iskay chunka qanchisniyuq p’unchaypi, kayhatun k’uski killapi, yuyarikunga urin Limaq suyukunapi, musuq llaqtakunapaq unu yarqay mast'arisqankuta. Allin kausayta chayachispa Villa Marla del Triunfo, Villa El Salvador, Pamplona llaqtakunaman, hinallamantaq Surquillo, Chorrillos muyurininkupi musuq llaqtakunaqpis. Atarjea suyumanta pacha unu yarqayta mast'arisqankuta Villa Marian del Triunfo llaqtakama, maypin hatun kusikuywan chaskiranku kay sumaq paqarichisqankumanta, wawamargakunataq puqllaranku kusikuy sunqunkuwan, allinta ap'iachikuspa llapa churakuy p’acha apasqankutapis. Qhepa watakunapi, unuta qhaturanku cilindrukunapi, carrukunapi apas
  
  
  
  
  
  
  
  pa; sapanqa unu cilindrutataq halaranku chunka pusagniyuq sulisninpi. Hinallataqmi chay watakunapi rikhukurqan unu qhatuyuq runakuna ta, ghata, qhelli unuta thalaspa llapa musuq llaqtakunapl, unquyta apaspa runa masinkupat Kunan p’unchaymanta pacha manañacha chay llaqtakunapi qawanqakuchu unu qhatukunaq uyankuta, pikuna manan kuskachakurankuchu hayqhaqpis llaqta masinkunawan, astawan qulqillapi yuyaycharanku. Yaqa chunka pisqayugq kilumetrusmi unu yarqay mast’arikusqan, churu circunvalaciun carretera ñanninta qatispa. Kay musuq llaqtakunapi manañacha pisipayanqachu ch’uya unu, unu ch'akiytaq yuyayninkullapiñacha qhepanqa.
  
  
  
  
  
  
  
  _Unuqa phawananmi allpaq sunqunta_ _ch'aqchuspa._
---

{{ page.transcription | markdownify }}
