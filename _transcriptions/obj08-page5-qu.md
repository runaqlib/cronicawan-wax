---
pid: obj08
page: 5
language: qu
layout: transcription
collection: transcriptions
transcription: |
  **5**
  
  
  
  Nawpaqin Qilqaq: Angel Avendano Qilqaqkuna: William Hurtado de Mendoza S. Oscar Capero B., Raul Guerre. Luis Alberto Chevarría H. Futukamayuq: Carlos Dominguez Llinpi Umalliq, Jose Ruiz Durand Qilqaraki: Pedro Parra Ayala
  
  
  
  _**Hamut'aypa kallpan**_
  
  
  
  Gobierno Revolusionariupaq churasqa mit'all: Kamachiqkuna: Guillermo Thorndike Qelqaqkuna umalleq Abelardo Oquendó Humberto Castillo Anselmi: Eduardo Mazzini. Umalleqkuna
  
  
  
  **SUMAQ SUNQUWAN HAMUT'ASQA** PEDRO ROJAS _Hayk'aqkamataqri huayanay_**
  
  
  
  Hayk’aqkamataqri ñit'isqa kanqaku kamachipi Huayanay chajra llanlaqYkuna? Manan kharunchaspa chaninchakuyllachu qallariyninpi, ñawi qhawaypaqsi Kaq Apu Taripay ñawsa chaninchakuynin. Waq waqmanta kay atipayakuna. Kaq Aputaq tawa arrobach’uñupi mayt'un chiqaq chaninta wakispa. Chaymanta, provisional qispiy chajra llank’ajman qichusqanku Lima llaqtaman hamusqan rayku, pawqar unanchaman sullulchananpaq, chaymanta thaskisqanmanta waranqa waranqa peruanokunawan Akirawllajta Kamachiq wasi punkunta. Chaymanta awqanakuykuna kikin chanin wasipi mana Kaq Apu Chaninchaqkuna upa simi, pillurkullantapas kuyuchispanku. Kaymi Huayanaypa chanin pantaykuna p’inqakunapaq, chaymi, tapukuyku: ¿Kay Huayanaymi suyunchispi mast’arikun, taripachikuykunataq chiqnichikunku tukuy kamachikunawan utaqchu kay chanin Peru suyunchispa kharu hawa llaqtakunapi? Yuyaychaykun, kaymanta: Mana makipi yupana huch’uy llaqta kamachikunan, chiqniywan awqasqa tukuy llaqta rúnawan qhawachikunku. Kaymi takuri wak’a runa kanku, runakay llaqtanchispa asnachiq q'iwakuna. Kay Huayanaymi umachan kay mana yupay saqta runakunaq kamachiyninta kamachimanta pachallikuspanku mana yupaychay atinapaq. 5 RUIZ ELDREDGE K'ANCHAQ MAT'IN Alberto Ruiz Eldredgepa saminchaynin, qayna p’unchay killachay
  
  
  
  ishkay unanchayuqmi karan: hujmanta masichakuy mit'alinkunaq tawnan, pay aswan yupaychasqa Revolucionpa wallawisan kasqan rayku; chaymanta paypa rimaynin saminchasqa hina, qhapaq yuyayninwan k’ancharispa thajyaspa saywa simi, ch’uyanchasqaqalluraq revolucionario kamachiyninpi. Yachachiq kamayuq hina chiqaq rimaywan, qhawachin procesonchista tiqsimuyu wiñay willayman haykusqanta, chayman, imaynatas, Revolucionninchis yanapan, tiqsimuyu wiñay willayman.. "Chaymanta unanchan, imaynatas mana proceso peruano mana kutirinmanchu ñawpaq mana allln chaninkunaman. Chaymanta nin, manashayk’usunmanchu masichakuypi pisiraki aqu t'iw runakunawan, paykunaqa pantay ñankunamanmi apawasunman. AQU T'IW LLAQTA RUNAQ MUNAKUYNIN Qaynunchay mit'alikuna mana willakuyninpi yupaycharankuchu hatun willakuymanta. Siderperu lingotekunas aswan sumaq lluqsimun llank’aqkunaq yuyaychakuyninwan, chaymanta participacionninwanraq. Chay, yachay yachachiymi 50 hunu
  
  
  
  sulista llaqtanchisman puchukanqa waqaychachispa. Kay ruwayqa manasyupaychallapichu qhipanman aswansiqhawachiwanchis llank’aqkunaq alto nivel qhapaq yuyayninta. Chaymanta ishkay ñiqinpi qhawachiwanchis imaynas kay hawa "tecnologia" maquinariawan rantisqanchiswan 50 hunusulista wisch’usqanchis mayuman. Chaymanta kinsa ñiqinpitaq —aswan yupaychanaraq— imaynatas kay participacion hunt’asqa kayninpi aswantaraq mirachin llank’ayninkuta sunquruwayninwan. Ñuqanchispa manan qunqasunmanchu pisi llank’ayniyuq kasqanchista. Chaymi mana ñawpaq hina paykunaq kallpachakusqanta usuchinsumanchu, imayna qhawachiwasqanchis Siderperu. Kay kallpaqa manan miranmanchu tiqsi capitalistapi, chay llank’aynin rayku. Llaqta llank’aypiqa qhapaq yuyayllawanmi chayta atikunman. Propiedad socialllapin chayta ruwayta atisunman, runaqsunqu munayninwan. Chaytan kanman tiqsi sapan llank’ay kayninwan participacionwanpas, chaymanta mana atipakuspa capitalista kamachikunanwan, hillupakuy munaypas kanman.
  
  
  
  **CRONICAWAN Runasimiqa ch'ullallan**
  
  
  
  Llaqtapi runakuna, qilqaqkuna paykuna pura tapurikunku. Ima simitan rimasun. Qusqu simitachu, Ayakuchu simitachu, Apurimaq simitachu, Andawaylas simitachu, icha Huankayusimitachu. Kamachiqa ninmi Runasimi nispa; runa simiqa ch’ulla simillan, kaypipas, maypipas, Runasimiqa inkakunaq siminmi, manaraq españulkuna chayamushaqtin, ñawpaq llaqtanchis rimasqan simin. Manan kamachiqa ninchu Qusqu simita rimaychis nispa, nitaq, ninchu Ayakuchu simita rimaychis nispa, Huankauyu simita riamychis nispe ninmi mana wigruykachaspa, Ranasimi kuskachakuchun castellano simiwan nispa. Chaytan yuyamanananchis, hamut'ananchis, allinta qespichinanchispaq. Manan chhaynatá ruwasun chayqa, manacha llaqtanchismantuchu rimasunman, mana ch’ulla suyumantachu rimasunman, hujmantacha imaymana simikunata rimasunman. Qhawananchismi, runasiminchista Ch'ulla simita hinalla, imaynatan chaskiranchis machulanchiskunanamanta, ñawpaq runakunamanta, chhaynata. Chayta, aswan sumaqtaraq waqaychananchis. Ichaga nuqanchis pura, runasimi rimaq pura, ama awqanakuspa rimayunanchis, kanmi hamawt'akuna, ancha ñusqunniuyq, ichaqa mananpaykunaqa llaqta runakuna hinachu, iskay simitan rimanku chayqa sispallanpi qhawasqankullatan rimaykunku. Kanñataq runasimipi mit'ali chayqa, chay mit'alipin rimananchis, allin sunqunchista churayuspa, hamut'asqanchista qispichispa, llaqtanchista qhawaspa. CRONICAWAN, ima rimasqaykichistapas hurqunqan.
  
  
  
  **PAKASQA QELQA ANGEL AVENDANO**
  
  
  
  Qhapaq qilqay sunkha kuchuy pisipay millayninta waqaychaspa, kanpunis ancha khuyay mana munay llank’ay, yachay tariyta yupaychasqa qhapaq qilqaqkunaq kamachikuyninta kikinku wañunankupaq. Chay makinan munay wañuchikuy, chay wañuywan atipachikuy yanqay yanqaylla, illapawan ñusqunch'iqirichikuy utaq qaqapayta maskhaspá, imaynata Leopoldo Lugones utaq Alfonsina Stomi, qaqaparanku. Sichus kan, tukuy pacha llally willaq paskaq qhapaq qilqakuna chaymanta chiqaqtaqmi, manan pipas willakunchu pisipayninkunamanta, chaykunamanta aswan kusaq kaqmi wañuchikuy, aswan qhipay nin chaymanta wiñay kutiriynin chay mana yachaq muchuy wajcha kay yukakuy atiq. Qilqaypaqtaq, mana yuyay atipachikuymi umallikunaman hunt’asqa kawsaynin, chay raykupascha qispiyninta mashkhan illapi, ñusqunninta ch’igirichispa, qilqaynin mañasqanman hina, Qilqa kamayuqkuna yachayninpi qunku tiqsimuyuman mana yupay willay kutichikunata, mana tariqtinku sunqu tapukuyninta pacha kawsayninkupi mashkhaspa, aswansi munanku wiñaypaq ayqiyta, chaypin mana politicokunaman
  
  
  
  rijch’akunkuchu. Ñawpaqkunapaqqa huj kawsay simillan sunqunpi, ishkayñiqinpaqtaq ima mana allin suqlla pantayninpas; kikillanmi kay pipas maypipas ima yananchaqwanpis. Qilqa kamayuqqa pujllanmi tukuyrunamanta kusi watanniwan allin samin llank’ayninta quspa (qunqayllataq yuyarini yupaychasqa Francisco de Quevedomanta) ch’iqaqpitaq, pujllaypitaq. Huj qhapaq qilqayqa sunqunpiqa ayaq uyansi musquyninmanta qilqaqtinpas, ch’iqaq qilqayninta, utaq mana kawsay atiy musphayninmanta, ciencia ficción kama. Chayqa pacha kawsayninchis wañuywan ñakaymi. Payllan kanman llakiynin mast'ariq, utaq, pantachin, qhari kayninta qilqa kamayuqllan kanman, paypaqqa tiqsimuyupa
  
  
  
  imallapasmi kanman, tuylla sullunchapipas. Politicoqa manan pimantapas sawk’akunchu. Politicokunapaqqa tingladokunaqa ancha sasállañas, chayraykun khatatatanku, "suchunku, muqunkutan qhatunku, tukunkutaqmi nunan lirp’upi kikin uyanta qhawakuspa. Ashkhan kanku paykuna kikinwañuchikuqkuna qhapaq qilqaqkuna; José Asunción Silva, Majakouski, Stefan Zweig, Hemingway, José María Arguedaspas, kay sutikunan yuyayniyta chhapchin, qilqata churashaqtiy, supaywasipi hina ruqt'u llank’aypi redaccionpi chaymanta compadreypa asiy wañuyninpas. Ichapascha, hina wañuqkunapaq aya panpanallan kanman sapan k’anchaq ch’illmillan, chayraykupas cha chayman thaskinku, utaq quchunku mana samay ujyayninpi chaymanta, machay watukuyninpi, imaynata ruwaranku Sérvulo Gutierrez, utaq wanka Villanuevapas, paykunaqa macharanku rayminchanakupaq mana pacha kawsaypi; mana riqsisqa kayninkumanta, chaywantaq wakisqa kayninmantá. Saminchana pachanchis kaypiqa yanqay munaylla ch’aska kawsayninchis pisipakun, chaymanta wakin wankikunamanta kawsapakunapaq. Wakintaqmi yanqa rimapakuylla, kayqa manas qhapaq qilqay wiñay paskayta ruwanchu qhipananpaq. Antheaume: chaymanta Dromaro harawimanta chaymanta waq’amanta wan patara ruwasqankupi Gerardo de Nervalmanta rimaspa nirankumanas wañuy chayaywan wañusqanchu, nunallansi phawasqa, kayqa (mana yuyaychay adverbiollan kanman) harawikukunaqa yuyayninkuwanmi qhawanku, huqkunaq mana ñawinku qhawasqanta, unanchay munaqkuna. Imaynapas kanman, mana chanin; chaymanta sapan kaypas harawikuq iqhapaq samintan tatichin mana imananaypas ruwayta atinman hina ñak’arichiywanpis. Kaymi llaqtay qhapaq yuyay hamawt'a qaparichiran: "¡Imaraykutaq harawikuri paqanimunchis, imaraykutaq mana qhatu kamayuqchu kanchischis tukuy patanmantal ". Yuyayniymi tukurakapun IWIRAQUCHAI Pagador chayaramusqanwan rayku siq'i.
  
  
  
  **Comision de Alto Mlvel runasimipaq llank'asqanta riqsichinqa**
  
  
  
  Yachasqanchis hina, Gobierno Revolucionario Runasimita, Castellano simiwan kushakachaspa; 21156 kamachita pagarichiranaKamachillantaq, ñusqun sapa hanawt'akinaj allaylunanpaq, paykuna pura yuyaymanaspa; paykuna pura hamut'aspa runasimipaq qilqata qispichinankupaq. Chay Comisión de. Alto Nivel, nisqanchispin llank’ashanku; Emiliq Romero, Alberto Escobar, Alfonsina Barionuevo, Nelly Castrat, Demetrie Tupaq Yupanqui, huq hamawt'akunawan; lliw yachasqankuta rimanankupaq; paykunan yachayninwan qispichinqaku, imaynataq Runasiminchista qilqakunqa chayta. Kamachiqninchiskunan, tawa chunka pisqayuq p’unchaypin llank’asqankuta hunt’achinanku, nispa kamachikun. Ñan chay p’unchay hunt'akunqaña, ñan chayamushanña Comisión de Alto Nivel llank’asqanta llaqta runakuna riqsinanchispaq. Huj qilqallawan runasiminchista qilqananchispaq; mana kunan hinachu; ima munasqankuta, ch’arwita runakuna qilqanankupaq. Ichaqa ñan rimakushanña, ashkhan Runasimikuna nispa, Imaynatacha kay Comisión de Alto Nivelpi hamut'anku, hinatacha yupaychasun, kay nisqankuta uyarisun, amaña pantananchispaq; ch’ulla qilqallata tajyachinanchispaq; ñuqanchis pura allinta ñawinchananchispaq, kaqllatataq rimaykunanchispaq. Hamut'ay sapakunataq chay Comisiunpi kashanku chayqa; mananpantankumanchu, allinta yuyaymanaspacha, allintaña qhawarinku; maypin Runasimita aswan allinta t'uqyachinku rimasqankupi chayta chaytan hap'inanku tawnata hina, tiqsita hina, rimasqanku allinta sayarinanpaq. Yachasqanchispas hina, llaqtaq sunqunpin, sapa p’unchay Runasimita rimakushan; manan patarakunapi waqaychanapaqchu; runasimitaqa qhawaykunan kikin kawsayninpi, kawsashaq runaq siminpi; wajchakunaq kusirikuyninpi, qhawaykunan llaqtaq llakikuyninpi; Runasimitaqa qhawaykunan llaqtaq sunqun khatatatayninpi, mana tukukuy sirk’anpi." Ichaqa, nawpaqtaqa, kaytan mañakuyku; llaqta runakunan riqsinan chay Comisión de Alto Nivel llank’asqanta, llaqtaq rimananpaq hamut'asqanta; chay Comisión de Alto Nivel ruwasqanta saminchananpaq, mana allin kaqtintaq p’anpananpaq. Kikin llaqtan rimayninwan haykunan, kikin llaqtan hamut'ayninwan haykunan, arariwa hina yuyaymanayninwan rikunan Comisión de Alto Nivel qispichisqanman. Llaqtapaqtaq llank’ashan chay Comisión chayqa; llaqtallan p’uchukaq rimayninta sayarichinan.. Kunanmi, Comisión de Alto Nivel ruwasqanpi llaqtaq ñawinkuna churasqa kashan. Lliw Runasimipi rimaqjrunakunan suyashayku, hamawt'akunaq hamut'asqanta. Wiñaypaqmi, paykunaq hamut'asqankuta waynakuna yuyarinqaku, llaqtan sunqunpi waqaychanqa Runasimipaq qilqata allinta qispichinku chayqa. Makinchisman chayanan kaman suyasun Comisión de Alto Nivel llank'asqanta.
  
  
  
  **22/VII**
  
  
  
  Kanraqmi runakuna hanaq pachapi ñusqunniyuq. Paykunan sapa p’unchay wajcha runakunata "indio", "indio" nispa k’aminku. Manacha chay runakuna yawarninkupi yuyaymanankuchu. Tiqs muyuntinpin manaña kanñachu ch’uya yawarniyuq, runakunaqa. Tukukapunnianqas yawar, nisqa runakunaqa. Yawarninchisqa taqrusqan sirk’anchispi phawan. Peruanuqa, peruanullan kanku, manan Kawsankuñachu español pura, nitaqmi indlo purapas. Aswan sapsa yawamiyuq runakunan k’amikunku, "indio", "indio" nispanku. (A.A.).
  
  
  
  **Inga Mandinga rimaynin**
  
  
  
  QAN INIWAQCHU ATUQWAN CHITAWAN KUSHKALLA PURIÑANKUTA
  
  
  
  ATUQPA, WIJSANPIYA RIKI
---

{{ page.transcription | markdownify }}
