---
pid: obj04
page: 4
language: qu
layout: transcription
collection: transcriptions
transcription: |
  **4**
  
  **Hawallaqtamanta**
  
  **Mozambiquen, aypanqa qispiriyninta**
  
  
  
  
  
  
  
  LORENZO MARQUEZ' Intiraymi killa, 1975 watapi (CRONICAPAQ).- Lorenzo Marquez llaqtan, Mozambique Ilaqtata Umallin.
  
  
  
  Kay Mozambique llaqta kashan Afrika Continentipi, antisuyupin, mast'arikun qanchis pachaq pusaq chunka pisqayuq waranqa kilometrupi, chaypi tiyanku yaqa qanchis hunu
  
  
  
  pisqa pachaq waranqa runakuna.
  
  
  
  Mozambiqueño runakuna awqanakuypi karanku, askha wataña.
  
  
  
  Paykuna Portugal Ilaqtawan awqana-kuypi sayanku, Independencian, yispinan rayku.
  
  
  
  Ichaqa, ayriwa killapi, iskay chunka pisqayua p'unchaypi, 1974 watapi, Portugal Ilaqtapin militarkuna revolusiunta qallarirganku.
  
  
  
  Hinaspa, paykuna ninku: Manan kanchu kay pachapi ni imayniraq
  
  **onu yanapanqa bolivia chile peru llaqtakunata**
  
  
  
  
  
  
  
  Roma, Intiraymi killa (CRONICAPAQ).- Lliw llaqtakunan, tigsi muyuntin llaqtakunan, huñukunku Organización de las Naciones Unidas, nisqanchispi (ONU).
  
  
  
  Chaypi kashan huj organismo: Programa de las Naciones Unidas para el Desarrollo (PNUD), sutichasqa.
  
  
  
  Paykunan qhawashanku, ima hina-tan yanapamunqaku Bolivia, Chile, Peru Ilaqtakunaq kamachiqkunaman.
  
  
  
  Kay kamachiqkunan chajrata aqupatapi ruwayta munaku, aqu patapi tarpunankupaq, chaypi puquchinankupaq.
  
  
  
  Nawpaqqa ñan chay aqu patapi tarpurankuña.
  
  
  
  Chay PNUD nisqa, sayarin wajcha llaqtakunaman yanapananpaqmi, kawsananpaq yachaq runakunawan yanapanku.
  
  **Habana llaqtapi, eustaquio maylle rimarin**
  
  
  
  
  
  
  
  HABANA, IntiRaymi killa, 1975 watapi (Prensa Latina).- Eustaquio Maylle, Confederación Nacional Agraria, Perú suyumanta, Umalliq, periodistakunawan rimarispa nin:
  
  
  
  Llapan compañerokunawan, Cuba llaqtapi kashayku, reqsinakuspa, llapan wayqiykunawan puriykachayku Cuba llantata riqsispa.
  
  
  
  Llapan markakunamanmi riyku, historianta riqsispa, llapan awqanakuyninkuta riqsispa,
  
  
  
  wayqiy Fidel Castroq awqanakuyninta. Ñuqaykupis askhata luchaspaykun, maqanakuspay-kun, Revolusion Peruanan rayku.
  
  
  
  Anchachus llapan wayqiykuna, Ilapan kanpisinukuna, Ilapan obrerokuna, haykunman ch'ulla rimaylllaman, kay Cuba llaqtapi hina, Musua kawsayta Peru llagtapi sayarichinaykupaq —nueva sociedad- nisqanchis musuq kawsayta t'ikarichinankupaq.
  
  
  
  Astawan rimarispa Eustaquio May-lle, nirqan: Confederación Nacional Agraria, hunun aswan tawa hunu runakunata.
  
  
  
  Kunanqa, Peru llaqtapiqa, huñukamunku nueva política kaqtin rayku, llapan kanpisinukuna,
  
  
  
  obrerukuna, unay chiqnisqak runakuna, qunqasqa runakuna.
  
  
  
  Huj llaqtayuq runakunalla kaspa, huj kikin simillapi rimanankupaq.
  
  
  
  Gobiernu Revolusiunariu Peru Ilaqtamanta Wamink'a Juan Velasco Alvarado, kamachikun runa simita ofisialisaspa, chaywanqa unay watakunapi qunqasqa, runasimisnchista hukmanta chaskikapusun.
  
  
  
  Kunanqa chay simipi rimarimunqaku Hanpiqkuna, Amachaqkuna, inginierukuna. Kanpisinukunaqa chankun chay simita, paykunaq siminku kaqtin. Chaymi kusikunapaq.
  
  
  
  Chay kamachiqta yanapanqa Ilapan runakunaman, hukllaman tantaykukuspa, aswan qayllamanta kawsanankupaq.
  
  
  
  Hinapas, Eustaquio Maylle, rimarin:
  
  
  
  Intiraymi killapi, qanchis p'unchaypi Sullallchayta ruwanchis Fuerza Armada llaqta runakunawan ima, Juan Velasco Alvarado Presidentiwan, llapan peruano runakuna hujlla kananpaq. Nuqataq, Cuba llaqtapi kashaqtiyqa manan chayta qunqanichu.
  
  **kay makiwanmi**
  
  
  
  
  
  
  
  Kay makin allpata ruruchiran, ñatitapas kay makin. rumitapas, unutapas t'ijraspa mukhuta ruruchirqan. Kay makin yawarninwan para hina, allpata qarparqan. Kay makillan, sasa ruwaytapas Ilallichirqan.
  
  
  
  Kay makiq llank'asqanwanmi gamonalkuna qhapaqya-ran. Kay makiqa sansapi ruwasqa kanman hinan, mana millaytan hap'irqan, kay makillan mana atiyta atirqan.
  
  
  
  Llank'aq makin, kay makiqa, allpa hina kawaymanta ch'akirisqa, aqu hina yawarllawan q'uchorikuq. Kay makin kawsaytapas, wañuytapas p'amparirqan, kay pachapi, hanaq pachapi, kay makillan runa rayku qaparirqan.
  
  
  
  Imataraq kay maki mana yachanchu, hayk'ataraq. mana kay maki waqanchu, ima phiña ñankunatan mana riqsinchu, ima kiska raphikunatan mana hapiachu; kay makillan runaq wiqinta yuyaychakun.
  
  
  
  Amapuni kay makitaqa qunqasunchu. Llaqtaq makinmi, kay makiqa, wajchaq mikinmi kay makiqa, wayrapipas, sansapipas wagaq makin, kay makiqa, kay makillan chiqaqtaga rimarinman.
  
  
  
  Kay makillan sayk'uyninwan llaqtakunata sayarichin, kay makillan thasnuyninwan, rhuphaykunata p'anpanqa, kay makillan huchakunapi urmayuran, kay
  
  
  
  makillataqmi, huchag nunanta qilgaran. AA.
---

{{ page.transcription | markdownify }}
