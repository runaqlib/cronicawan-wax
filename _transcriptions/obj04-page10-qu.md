---
pid: obj04
page: 10
language: qu
layout: transcription
collection: transcriptions
transcription: |
  **Mana sayaytan Reforma Agraria Puririshan**
  
  
  
  
  
  
  
  AWANTINSUYU Manaraq españolkuna, Peru llaqtanchisman chayaramushaqtinraq, ñan kay Peru llaqtanchispi apuschanchiskuna allpata aynirukuspa llank'arunkuña.
  
  
  
  
  
  
  
  Chay liank'asqankunawan allpaq rurusqanmi llapallan Tawantinsuyuq tiyaq runakunapaq karan; manan pisikayta reqsirankuchu.
  
  
  
  
  
  
  
  Ichaqa, manan kay llank'ana allpakuna piqpapaschu karan. Llapan llank'aqkunamantan karan, paykunan yanapakuspa ruruchiqku.
  
  
  
  
  
  
  
  Mink'ata ruwaspan, aynita ruwaspallataq, allpata llank'aqku, paykunapura yanaparikuspa. Q'uchurikuspan llank’aqku, takispa, qhashwaspan llank'aqku.
  
  
  
  
  
  
  
  TUMAQAYA CHAYAMUSQAN
  
  
  
  
  
  
  
  Españolkunaq chayamuqtinkutaq, llaqtamasinchis allpankunata rakinarukunku. Chaymanta pachan paykunapaq runakuna llank'ayta qallariran, hinatan kamachikuqku.
  
  
  
  
  
  
  
  Manañan key llank'anapi ni q'uchukuypas, ni kusikuypas karanñachu. Istaw sasan llank'ana rikhuriran; k'aspitaqmi, maqanataqmi, tusukuy rantinta miramuran.
  
  
  
  
  
  
  
  Chaymi mit’apas, runakunaq muchuynanpaq sayariran.
  
  
  
  
  
  
  
  TUPAQ AMARUQ SAYARISQAN
  
  
  
  
  
  
  
  Nishupunin kay runaq muchuriynin karan; chay raykun Qusqu llaqtapi, Tupaq Amaru sayariran, Wayqiy, penan amachananpaq.
  
  
  
  
  
  
  
  Awqanakuypi sayariran; paywan kushkataq llapallan warmi qhari sayarirqanku. Chay Sinchikunaq sutinmi kashan, yuyasqaymi hina, Micaela Bastidas Phuyuqhawaq, Pedro Vilca Apaza, chaymanta kashan Tomasa Ttitu Condemayta, Diego Cristóbal Tupaq Amaru, Antonio Oblitas.
  
  
  
  
  
  
  
  Chay awqanakuyman sayariqtinku, waranqanpi wañusqa runakunata yupakuran.
  
  
  
  
  
  
  
  Ichaqa kay Tupaq Amaruwan , sayariq runakunatan españul kuna awqanaykuypi lllalliranku.
  
  
  
  
  
  
  
  Hinaspanmi Qusqu llaqtapi, waqay patapi, llapan umalliqkunata ñak’aranku.
  
  
  
  
  
  
  
  Hujkunata wañuchinku siquspalla, hujkunatataq ñawinta sik’ispanku.
  
  
  
  
  
  
  
  Tupaq Amarutan Ichaqa, wañuchinankupaq, ñawpataraq ñawinta sik’iranku, qalluntapas kuchuranku, chaymantataq panpapi chakatasqata, makin chakin watasqata, tawa uywakunawan saq'aranku. Chaymantataq aychankunata ruphachiranku. Aychan usphaman tukuqtintaq, wayrawan apachiranku.
  
  
  
  
  
  
  
  QESPIYPACHA
  
  
  
  
  
  
  
  Chaymanmi qespiypacha chayamurqan, Independencia sutiyuq reqsinchis.
  
  
  
  
  
  
  
  Ichaqa, llaqtamasinchispa muchuriyninqa, kaq, mana tupayusqalla karan, Gamonalllataq llapallan allpakunata hap’iyqapurqan, hujmantataq kanpisinukuna, paykunapaq llank’ariyta qallariranku.
  
  
  
  
  
  
  
  Kaqllan llakikuypas karan, phutuypas ñawpaq hinallan karan.
  
  
  
  
  
  
  
  Hinatan tiyaranchis. Unay watakuna hinata tiyaranchis.
  
  
  
  
  
  
  
  Chay watakunaq puririyninpi, kanpisinu runakunaq hujmanta sayariranku. Reforma Agrarista mañarikuspa. Chay mañakusqanku raykun, hujmanta wañuyta tarinku.
  
  
  
  
  
  
  
  Manan ñawpaq kamachikuqkuna Reforma Agraria kananta munarankuchu.
  
  
  
  
  
  
  
  Paykuna, kikillanpitaqmi allpayuq karanku, paykunallataqmi gamonalkuna karanku. Chay raykun, chay qhapaq kayninku raykun, llapallan llaqtanchispi kamachikuqku, hinallatataqmi kamachiqku Parlamento nisqanchismi. Poder Judiciai, nisqanchismi.
  
  
  
  
  
  
  
  Chay raykullataqmi, llapallan kamachikunapas (Ley nisqanchis) allpayuqkunata yanaparqanku, kanpisinukunata t’ustuspanku.
  
  
  
  
  
  
  
  Imaynapipas kay llaqta runakuna, qapariqkunkutaq Chaninchaqkuna (Jues nisqanchis) allpayuqta yanapaqku, kanpesinukunata muchuchispanku. Chaymi llaqtaruna kasqanku rayku, wajcha runa kasqanku rayku, mana hayk'aqpas kay llaqtanchis kawsayninpi, imapipas kamachikuqkuchu. Qhapaq runakunalta kamachiqku.
  
  
  
  
  
  
  
  Manan llank'asqanmantapas imatapas chaskiqchu; ichaqa, huch'uy chajra hap'isqan rayku, gamonalpa allpanta llank'anan karan.
  
  
  
  
  
  
  
  Hinatan mana kawsayta kawsaranku, ťustusqa, k'umuchisqa ima.
  
  
  
  
  
  
  
  Ichaqa manan unaychu imapas.
  
  
  
  
  
  
  
  REVOLUSIUNPA PAQARIYNIN
  
  
  
  
  
  
  
  Kınsa p'unchay, Quya raymi kiila, waranqa isqun pachaq suqta chunka pusaqniyuq wata, chayaytataq (3 de octubre de 1968), revolusiunninchis paqarimuran Wamink'a Velasco Alvaraduwan Umallisqa.
  
  
  
  
  
  
  
  Paymi, mana allin kamachiqkunata, llaqtanchismanta qarquran, manañan hina kawsariyta atisunmanchu, nispa. Revolusiunta ruwananchis. amaña wajchakuna, wacha kanankupaq; amaña pipas munanpaq, amaña astawan qhapaq napaqyanankupaq. Chay rayku, iskay chunka tawayuq p’unchaypi Inti Raymi killapi, waranqa isqun pachaq chunka isqunniyuq watapi, paqarichimuranku 17716 riyniyuqta, Reforma Agraria kamachiraqmi
  
  
  
  
  
  
  
  Chay p’unchayraqmi waranqapi, runaq mucuminmi saqtanchispi, Chay p’unchay ñan qallarimuran; chay ñanwanmi nawpaq tiyasqanchis pacha thunikuy qallariran. Chay thunichisqa mit’a tawa pachaq wata hunt’ayta wajcha riyninchispi tiyachiwaranchis. Chay tuy qallariqtinmi Reforma Agraria qallarimunmi chay pachakama, chayqa encomendero sutiyuq saqiwasqanchista, tukukapunanpaq, hinaspa kanpisunu runata uparinanpaq kan participacion en la vida economica, politica y social del Peru, nisqanchis.
  
  
  
  
  
  
  
  REFORMA AGRARIA
  
  
  
  
  
  
  
  Kay reforma Agrarian iskay mit’api hunt’akuna: Huj mit’apin, allpa hujmanta llank’aqkunaman kutirinqa; maqunawan, wakakunawan ima. Chaymi Ruwan, munakunqa, expropiacion y adjudacion sutiyuq riqsisqan chismi, imayna kay kamachikusqanman hina.
  
  
  
  
  
  
  
  Hujkaq mit’allan kay Reforma Agrariaq rakisqanku allpakuna, llapallan kanpisinukaq munayman chayamunqa,  Empresas Asociativas Campesinas, nisqanchis.
  
  
  
  
  
  
  
  Timataq chay impresakuna nisqanchismi, Kay muna pachapi allpayuq kaymi, Chaykuraq kashanku, Cooperativas Agraria de Produccion, nisqanchis, ñanta  kinsa pachaq suqta chunk kinsayuq, cooperative Rikhurinnña; paykunapa kashan hunu qanchis pachaq isqun chunka qanchisniyuq waranqa, kinsa kunayoq, kinsa chunka suqtaniyuq hectares (1,797,336 has.)
  
  
  
  
  
  
  
  Hinallapitaq kutimurin pisqa chunka Sociedades Asemblas de Interes Social, nisqanchis paykunan kashan, iskay hunu iskay pachaq piska chunka waranqa, pachaq chunka qanchisniyuq hectarea (2,223, 17 has.); chay allpan kashan chunka pisqaniyuq waranqa chunka pusaqniyuq panakuna. CHaymanta kashantaq pachaq kinsa chunka qanchisniyuq Comunidades De Campesinas, paykunan hunt’achinku tawa chunka waranqa chunka huynijuq panakanata, paykunamanmi rakinku pachaq qanchis chunka suqtayuq waranqa tawa pachaq iskay chunka pusaqniyuq ektareamanta (476,428 has.)
  
  
  
  
  
  
  
  Chaymantataq kallashantaq iskay pachaq isqan chunka hujniyuq Grupos Campesinos, nisqa, paykunamanmi rakikun suqta pachaq chunka qanchisniyuq waranqa iskay pachaq qanchis chunka hectariasta (617270 has.) chunka isqunniyuq waranqa isqun pachaq isqun chunka hujniyuq panakakunapaq.
  
  
  
  
  
  
  
  Chaymanta rakillankutaq chunka qanchisniyuq waranqa qanchis pachaq kinsa chunka kinsayuq kanpisinukunaman, paykunamanmi rakikun pachaq iskay chunka pusayuq waranqa pisqa pachaq tawa chunka tawayuq ektareata (128,544 Has.).
  
  
  
  
  
  
  
  Kay adjudícaciónkunan, ruwakunku, aymoray kiila tukukuykama kay watapi (31 de mayo de 1975). Ichaqa Intiraymi killapaqmi, iskay chunka tawayuq p'unchayninpaq rakikullanqataq yaqa tawa pachaq pisqa chunka waranqa ektareata (450.00 Has), pachaq isqun chunka hujniyuq panakakunapaq, llapallan Perú suyuntinpi.
  
  
  
  
  
  
  
  Kay llара rakiykunawan, llaqtan chispi masichasqa kanpisinukunaman, hunt’achikunña chunka hunu waranqa ektareakta (10,000,000 has) chaymanta t’akakullantaq sapanka ch’ulla runakunaman rakikusqa kamachinan hina.
  
  
  
  
  
  
  
  EMPRESAS ASOCIATIVAS CAMPESINAS (CAP SAIS)
  
  
  
  
  
  
  
  Kay Empresas Asociativas Campesinas, nisqanchismi, kallpaq saywa hina sayarishan, kaqllataq sayarishanku Comunidades Campesinaskuna. Kaq llaqtaqmi pisi allpayuq runakunapas sayarishanku.
  
  
  
  
  
  
  
  Kay Empresas Asociativaspaqmi, huj kunamanta ñawpaqtaraq paykunapaq imapas qukunqa (Chaytan prioridad sutiwan riqsinchis).
  
  
  
  
  
  
  
  Chay allin masichakunwanmi, chayraq allpanchistaq, qarpana unukunapas allin llank'asqa kanqaku. Hinallataqmi kanqaku maquinarias e instalaciones, llapallan llank'aq kanpisinukunapaq.
  
  
  
  
  
  
  
  Kushkataq masichakunku chayta, kushkalla qulqitapas chaskinqaku; chayraqpunin/ llapallanku yanaparikuspa qhari kawsayta kawsanqaku.
  
  
  
  
  
  
  
  Iskay phatmiypin kay Empresas Asociativas, mast’arikun:
  
  
  
  
  
  
  
  - Hujninmi Cooperativa Agraria de Produccion (CAP) nisqa, mana t’aqana kay cooperativakuna. Chaymi niyta munan kayta: llapallan allpakuna, llapallan waka, uywakunan, llapallan tarpunkunan, llapallan makinariankuna, mana t’aqarikuyta atikunmanchu. llapallan runakunaqmi. Kaqllataq Cooperativa rnañakuykunapas llapallankupaqmi.
  
  
  
  
  
  
  
  Ichaqa Cooperativistakuna kanku, allpapi llank'aq runakunalla, imaynatan kamachi sut'ichasqanman hina.
  
  
  
  
  
  
  
  - Hujkaqtaq Sociedades Agrícolas de Interés Social (SAIS), nisqa, kaypipas alipa, waka, makinakuna ima mana rakinan. Manan ch'ulla runallapachu; llapallan runakunaqmi.
  
  
  
  
  
  
  
  Kay SAIStan, hunt'achinku llapallan kanpisinu kumunldadkuna, hujkaq Cooperativa de Servicios, nisqawan.
  
  
  
  
  
  
  
  Hina Kusikuyta Reforma Agraria Peru llaqtanchispi purirshan, ichaqa, kay kamachi Reforma Agrariaqa pisin kanman karan llaqtanchispi, sichus mana Ley General de Aguas, kamachita qunkumanchu karan chayqa. Kay kamachi unuyuq runakunata tukupan.
  
  
  
  
  
  
  
  Kay Reforma Agrarian raykun, kaykuna paqarimun:
  
  
  
  
  
  
  
  1 . — Gamorialkuna qhapaq kayninmi, kallpankupj pisipanku.
  
  
  
  
  
  
  
  2 . — Aswan allin tarpuna allpakunatan kanpisinukunaman rakikun, Empresas Asociativaspi masichakusqankunanman.
  
  
  
  
  
  
  
  Ichaqa manan tupayunkuchu pitilla chajrayuq runakunawan. Allin llank'aqkunan.
  
  
  
  
  
  
  
  1. -- Llapallan kanpisinukuna huj kallpallapi masichakunku, hinaspataq paqarichinku Confederación Nacional Agraria (CNA).
  
  
  
  
  
  
  
  Chay raykun, iskay chunka tawayuq, p’unchaypi, Inti Raymi killapi, waranqa isqun pachaq suqta chunka isqunniyuq watapi, Wamink'a Juan Velasco Alvarado niran: "KANPISINU MANAÑAN GAMONALKUNA WAJCHA KAYNIYKITA MIKHUNQAKUCHU".
  
  
  
  
  
  
  
  Kay nisqanmi suqta hunu waranqa runakunata qespichiran.
  
  
  
  
  
  
  
  Chay runakunaq qespiyninmí, mana sayaq puririshan.
---

{{ page.transcription | markdownify }}
