---
pid: obj07
page: 8
language: qu
layout: transcription
collection: transcriptions
transcription: |
  _**ARARIWA**_
  
  
  
  **WAK'APAQ HAYLL**I**
  
  
  
  Yau, pacha chhulla Wiraqucha. ukhu chhulla Wiraqucha. "Wak’a willka kachun" nispa kamaq. Hatun Apu, kaypi runata ima allinta mirarichiy. Wiraqucha, Yaya, Urin pacha, hanan pacha kachun".. nispa niq. Ukhu pachapi pukaran churaq, hay, niway, uyariway:
  
  
  
  Qhispi, qasi kamusaq, Wiraqucha, Yaya; mikhuyniyuq, mink’ayuq, sarayuq, llamayuq. Imaymana yachay kamayuq. Ama kachariwaychu. kuchunchaway awqaymanta. chhikaymanta, qhasuymanta. Ñakasqa, watusqa, amisqa, kanaymanta. (Cristóbal de Molina huñusqan).
  
  
  
  **TARLKAPAQ TAKI**
  
  
  
  _Sapallaycha kasaq,_ _sapaykicha kankiyunka ukhupi Tarukachay._
  
  
  
  Yunka ukhupi tarukachay atilchakama kaykusun; intuyllan Puma, intuykushan yunka ukhupi tarukachay. Makinpa p’uytunpin unuchata qusqayki.
  
  
  
  maky t'raqa qyrachataya yunka ukhupi tarukachay. Qancha uyayta llaqwaykuwanki" ñuqataq wasaykita khuyaykusaq, sapa ch’isiyaqtintaq lluqsirisun yunka ukhupi tarukachay.
  
  
  
  Wañuqtiytaq, wañukapuqtiykitaq (Lluq'i hina kawsarisun) sapallaycha kasaq, sapaykicha kankiyunka ukhupi tarukitay. (Harawiku Mario Florián qilqasqan Rnuasimiman astasqa’ Wi Hurtado de Mendoza.
  
  
  
  _Tukuschay, Tukurakapunsi_ _wasiyki punkupi muyupayashanay...._
  
  
  
  **TUKUSCHAY**
  
  
  
  Tukuschay, Tukuschay; tukurakapunqas, waqaspa, llakispa, muyupayanayqa: wasiyki qhipapi suyapayashanay... Tukuschay, Tukuschay. tukuyakapunsi, ch’ullallay, sapallay sumaq purinayqa; t'ikacha hinalla ihawk’a kakunayqa. Tukuschay, Tukuschay, tukurakapunñas wasiyki punkupi. waqaspa, suyuspa muyupayanayqa, wayllupayanayqa. Tukuschay, Tukuscha tukuyakapunsi, pakayukunanchis. tukuyakapunsi iskaychallanchispaq. Tukuyakapunsi, Tukuschay, iskaychallanchispaq Tukuschay. (Llaqtaq Takin)
  
  
  
  **Puma waqtachikusqanmanta**
  
  
  
  Qayna p’unchaykunapis nishautapuni qasasqa, nishutas chiri, chirisqa, pichiwkunapas wañuqsi; sumaq t'ikakunapas, manas t'ikanta pujllachiyta atiqkuchu. Chay kutis, urquq arphanpi, yanqallaña. chirimanta, huj Puma khatatashasqa, manas chupantapas chirimanta yachukusqañachu. eAlalaw, alalaw, nispás hanyakachasharan... Chaypis, Atuqta, q’uñikunanpaq p’itakachashaqta tarirusqa, Pumatas qhawarikuq, hinaspa hujmanta waq’a hina, hujmanta p’itakachallasqataq. Samaruspa hinas, Pumata rimapayasqa: emaynallataq sispa wayqichay. Anchata chiriwaqtinmi wada pitakachashani; hina manaraqmi ichaqa upayapunichu. Hinatas Atuq, Pumaman rimapayasqa. Upallalla Puma uyariqtintaq, hinata ya paykusqa: —Nataq iskayninchispas chirimanta wañushanchisña chayqa, iskayninchistataq, chiri mat'iwashanchis chayqa, hakuchu suq'anarukusun icha aqnapi q’uñirikusunman— Upallalla Puma uyariqtintaq, hinatawan nisqa: —Waqtanakunanchispaqmi ichaga, chakinchista allinta chaqnarukususn, allin, allintan chakinchista watarukunanchis; paqta phiñanarukusunmanpas, hinaspa k'irinarukusunman...— Hinatas Atuq nisqa. Pumañataqsi, allinpaq qhawaspa, chhaynata niykusqa: —Ya, hakuchu waqtanarukusun— Iskayninkupas, ninakusqaku mayqinninchistaq ñawpaqta waqtachikunqa, nispa; hinaspa khurusqaku, chaypitaq Puma llallis
  
  
  
  qa aswan ñawpaq suq’ananpaq.. tinaspataq, allin, allinta Atuqpa chakinkunata watucharuspa waqtaykusqa; uqarirusqaraqsi Atuqta sapanka suq’asqanpi. K allapawansi q’uñirikunanpaq waqtayusqa. Quspakachaspas Atuqwaqtachikusqa. Ichaqa allin sunqu Pumaqa, manas ashkhatachu waqtaykusqa, chikallantas khuyapayasqa waqtasqa..Chaymantataq pashkapusqa. Atuqñataqsi Kunanqa Pumata waqtanan l karan. Rimasqankuman hinas, Pumata allin, allinta chaqnarusqa, tukuy kallpanwansi ama pashkakuyta atinanpaq hinas watucharusqa; makintapas k’uyuyusqaraqsi watasqanpi.. Hinaspansi, mana chikanta khuyapayaspa suq’ayusqa. Sapanka waqtaypis, Pumata nanaymanta quspachisqa; ayayaw, niqtintaqsi, astawanraq maqaykusqa. Kunanya q’uñirikuy, kunan tawanya alalaw, alalaw nispa hanyakachay, kunantawanya yanqallanmanta waqtaykuway— Hinata nispas Pumata, yaqa wañunankama waqtaykusqa; hinaspa, aqna watuchasqata, nanaypi quspashaqta saqipusqa... —Paqta imaynapipas pashkarunkunman chay Puma— nispas, phawaylla ayqisqa, mana qhipaman kutirispas ayqisqa. —Phiñarisqacha Puma qhipakushan— nispas, chakinpi raphra kanman hinaraqsi ayqisqa. eMmanas Pumaq qaparikusqanta, uyariq tukusqachu, chaysi astawanraq ayqisqa.
  
  
  
  Pumataqsi, nanaypi wañushagraq, anchata kallpachakúspas, Atuq watucharusqanta pashkarukusqa; lliwsi makin chakin nanashasqa, qhasqupas, wasanpas yawarchasqas kasqa waqtachikusqanmanta.. Hinaspansi, sullulichasqa:. —Wañunankaman wanachisaq chay Atuq ta— nispas sullullchasqa. cnkunami yachanqa, Puma yukaytan yacharachisaq, llapa k'ita uywakunaq manchanantan mancharachisaq— enHinata phiñallaña nispas Atuq mashkhaq puririsqa... Yupinta qatipaspas, ñantakama purisqa Atuqta mashkhaspa. Wayq’untas Puma purisqa. —Icha kaykunapi tariruyman— nispa. Urqun qasantas mashkhasqa, —ch’usaqyarunmanchu chay Atuq- nispa. chaykuna purisqanpis, ch'illkaq qipanpi puñushaqta Atuqta tarirusqa. Chayqa, ch'inllas, puñusqankama sispaykusqa; wayra hina puriywansi, Puma achhuykusqa. Imaynatan puñusqanmanta rijch’arichisaq; manchachisaqchu icha—nispas Puma yuyaymanasqa.
  
  
  
  n Pu jllapayasaqchu, icha wañuchisaqchu— nispas Puma ukhullanpaq nisqa. "Pujllapayasagraq ma— nispas, ichhuchata hap'ispa, Atuqpa sinqanta siqsichisqa. A tu’qña taqsimusphapakuspa, ch’uspipaq qhawaspa aqnata nisqa: —Saqiychis ch’uspikuna, imatataq turiyakunkichisri, manachu Pumaq suq’amusqayta yachankichis— ePahiñallañas Pumaqa hujmanta kullachisqa; Atuqñataqsi hujmanta nisqa: eSaqiy chisyari ch’uspikuna, manachu salqa Puma waqtamusqayta yachankichis, manachu qasilla puñ uchiwankichisman...— Chayqa, waqtachikusqanmanta yuyarispas, nishutapuni phiñakuspas, millaytapuni phiñarikuspas; Puma, chupanmanta Atuqta hap'iruspas, anchatapuni kallpachakuspas millay qaga urayman chuqayusqa... Allpawan kushkas, qaqa, uraypi Atuq ñut'uyukusqa.. hinaspa aqna millay wañuyta wañusqa. Manan hayk’aqpas, millay ruwasqanchismanta kusikunanchischu.
  
  
  
  _Pumatas millaytapuni_ _watucharusqa waqtayunanpaq_ _Allin sunqulla._ _kay Puma kasqa._
---

{{ page.transcription | markdownify }}
