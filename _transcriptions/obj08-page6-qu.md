---
pid: obj08
page: 6
language: qu
layout: transcription
collection: transcriptions
transcription: |
  CRONICAWAN
  
  
  
  Lima llaqtapi, iskay chunka iskayniyuq p’unchay Hawk’ay Kusi Killa 1975 Watap
  
  
  
  _**Huayanaypa muchuriynin**_
  
  
  
  6
  
  
  
  _Kay llaqtakunatan hatarichiranku_ _Apunkuna yupaychanankupaq_
  
  
  
  _Apukunaq tiyananpaqmi, hina suntur wasikunata sayarichiranku._
  
  
  
  **Ima llaqtakunatan hatarichiranku**
  
  
  
  Nisqanchispas hina, runakunaqa wasichakuyta qallarinran qaqakunaq t'uqu ukhunpin, chay wasinkunapin chirimanta q’uñikuqku; chayllapitaqmi t'illa uywakunamanta ayqiqku. Chayraykun kunankama kawsayta atiranpas.u. Nillanchistaqmi, chay pachamanta imaynataq runakuna wasichakuyta qallariran, chayqa kasan astawanra ñusqunnin wiñaqtinraq.. Ñawpaqqa hatun raphikunata watuchaspallas mach’akunman karan, chaymantaña ch’ujllata uqariran,hina mantaq t'urumanta wasikunata. Chaymanta unayninmanñan, ancha unayninmanñan kunana riqsisqanchis wasikunata hina uqariranku. IMA LLAQTAKUNATAN HATARICHIRANKU Mit'a, mit'apin runakuna wiñaranku, chayqa kaq mit'allakunapitaq runakunapas wasichakuspa, sispa sispalla wasichakuspanku, ashkha wasikunata hatarichispanku llaqtakunata pagarichimuranku. Chaypin waranqanpi runakuna tiyaranku, chayllapitaq llank’anata tariranku, ñaraq qhatuspa, wanparkunata thupaspa, qarata ch’akichispanku ima. Imaymanan llank anakunan karan; ñan kay pachapiqa runamasinchiskuna allintaña runayaran. Kay llaqtakunaq uqarisqanmanta yachayku sutinta, aswan ñawpariqku
  
  
  
  nan kashanku, Egipto llaqtakuna., Grecia llaqta, chay'mantataq kallashantaq Roma llaqta. Kay kinsantin llaqtakunamantan kunan imallatapasrimasun. Kay llaqtakunaq yachayninmi ñuqanchiskama chayamun, imaynatas wasi uqariytapas, paykunamantan yachanchis, kamachikuna kamaytapas Roma llaqtamantan yachasqanchis; kunankamapas Taripaq runakuna, Chaninchaq runakuna, imayna qayna pacha Roma llaqtapi chanincharanku, hinallatataq kunanpas ruwakushan; ichaqa ñan yachayninchis astawanña yapaykun, na Kay llaqtakunan hamut'ayta yachachiwaranchis, paykuna raykun riqsishanchis kunan ruwaykunatapas. Astawanraq nisaykichis; kay llaqtakunaq ruwasqanmi kunankama sayashanraq; hinaspataq kaq tiyasqankupi kunanpacha runakuna tiyashanraq, kikin sutillawantaq. IMAYNAN EGIPTI LLAQTA KARAN Egipto llaqtapin, huj mayu puririn, chay mayuq sutinmi NILO. Manas imakawsaypas chay aqupanpapi kanmanchu karan, mana chawpinta Nilo mayupuririnman chayqa; kay mayullan ch aki aqu panpata qarpan, hinaspataq allpata rurunanpaq wanuykun. Kay llaqtapin Inkakuna hina runakuna kamachikuran, paykunaq sutinmi kashan Faraones nisqa. Paykunakamachisqan llaqtan kashan hatun t'iwaqu panpapi; Sahara sutiyuq. Kay aqupanpaq chawpinpin huch’uy quchakuna kashan, kay Nilo mayuq quchachakusqan; chaytan castellano simipi riqsinchis oasis sutiwan. Kay quchachakunaq patallanpin, ancha wanuyasqa allpa kashan, chay wanusqa allpapin Egipto runakuna llank’anku, triguta ruruchispanku. Sapa kutillanmi kay Nilo mayu wiñaq, lluqllakunata apamuspa, chay usariqtintaq tarpuranku. Hinatan kawsaranku. Kay quchakunaq sutinmi kashanku, aswan hatun kaqmanta, Mezala, kallashantaq Edmu nisqa qucha.s. Kay llaqtakunas chunka waranqa watayuqña kawsasqanpi kashanman; ñawpaqtaqa kamachisqas Menes Menfis sutiyuq kamachiq; hinaman kallantaq huq kamachiq Zoser sutiyuq, paysi hatarichisqa pukarata, sakkarachsutiyuqta, chaytan castellano simipi riqsikun Pirámides sutiwan. Kay runakunan wasinkuta sayarichiranku, tikamanta, chaymanta k’aspimanta ima, t'urutapas ñan riqsirankuña. Paykunatan kamachiran Keops sutiyuq Faraón, paymi hatun pukarata sayarichiran, pachaj tawa chunka pisqayuq mitrusta. Kay pukarakunatan sayarichiranku, ayankuna panpanankupaq, hinaspataq chaypi Apunkunata yupaychanankupaq. Paykunan iñiranku, Ra suttiyuq Aputa; paymi ñuqanchispa Inti taytanchis kashan, Egipto llaqtapin Rasutiwan riqsiranku. Chaymanta kallashantaq Osiris, kay Apun allin chajra rurunanpag karan, paytan sapa chajraq rurusqan pisiyaqtin, yupaychakuranku. Kay Osiris Apuqpa warminmi karan, Isis sutiyuq Quya. Manan ichaqa paykunallatachu iñikuranku, waran qanpin Apunkuna karan, wakatapas
  
  
  
  yupaychaqkun, chay wakaq sutinmi kashan Apis. Kay Egiptupi tiyaq runakunan, Triguta tarpuranku, t'antatapas ruwarankuña.en. IMAYNAN GRECIA LLAQTA KARAN Kay llaqtan kawsasqa, pisqa waranqa wataraq, ñawpaq sutinmi kasqa Hellas, hina sutiwanmi riqsiranku. Kay llaqtan kashan hatun Qucha patallanpi, chay quchaq sutinmi Egeo. Kay llaqtaq kawsasqantan aychashanchis harawikunkuna rayku, karansi Homero, sutiyuq harawiku, ñawsas kanmanpas karan; chaymanta kallashantaq Hesiodo sutiyuq harawiku. Kay Grecia llaqtapi tiyaq tunakunan, warmi Apuyuq karanku, Apunsi kasqa GEOS, paymi Pacha Mamaq rantinta karan. Hinatan paykuna Pacha Mamata suticharanku. Chaymantataqsi tutallaraq pacha kashaqtinsi "rano Apu ritanes runakunata churiyasqa. Paykunamanta aswan qhari kasqa Zeus sutiyuq, paymi hanaq manta pacha kamachikuran; hinaspataq Poseidon sutiyuq wayqin, MamaQucha ukhupi kamachinanpaq tiyakapusqa. Iskay runas, kay llaqtata paqarichimuranku, paykunaq sutinmi kashan Teseo, Egeo. Paykunallataq Atenas sutiyuq llaqtata hatarichiranku. Kayllaqtakunapi tiyaq runakunan chipi michiq karanku, manan ancha wanuyuqchu chajrankupas. Kay llaqtapin karan, ancha allin iskay huq llaqtakuna; hujninmi karan Atenas, hujnintagmi karan Esparta. Kay Esparta llaqtapin, sinchi wallawisakunata wiñachiranku, kay llaqtan awqanakuyllapi tiyaran, chay raykun allin awqaqta runankunata uywaran. Atenas llaqtapi kamachiqkunataqsi, allinlla tiyanankupaq runankunata uywasqa; sumaq sunqulla tiyanankupaq; yachaysapa kanankupaq. Chay raykun kunan hamut asqanchispas, paykunaq kamasqanku kashan. Ancha allin runakunas tiyaranku, yachachiqkuna, hamawt'akuna, llinp’iqkuna, chaymanta rumi thupaqkuna imas. Yachaysapa kanankupaqmi kamasqa karanku; wakinmanta sutinkuta yuyarishanin, Socrates, Aristóteles, chaymanta kauashantaq ancha yachayniyuq runa, paypa sutinmi kashan Heraclito de Creso. Paysi niran, mana kay pachapi imapas tajyasqachu kashan, kuyullashanmi, chaypi mayupurisqanpipas, mana armakuyta atisunmanchu iskay kuti kikin unullapitaq...
  
  
  
  _Hina uywkunatan_ _Egipto llaqtapi uywaranku._
  
  
  
  _Kay hina qaraywakunan karan, kay llaqtapi_
---

{{ page.transcription | markdownify }}
