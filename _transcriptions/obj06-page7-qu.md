---
pid: obj06
page: 7
language: qu
layout: transcription
collection: transcriptions
transcription: |
  **7**
  
  
  
  _**Llaqtaq Sunqun**_
  
  
  
  Cronicawan Lima llaqtapi, pusaq p’unchayHawk’ay Kusi killa 1975 watapi
  
  
  
  **Harawiku: ima raykun takinki**
  
  
  
  Llapan llaqtakunapipas, huch’uy kaqtinpas, hatun kaqtinpas, ña wajchaña kaqtinpas, ña qhapaqña kaqtinpas, takiq runakuna, harawiqkuna; kawsashanku. Wakintan riqsinchis, hinaspa harawisqanta simi hunt’a pujllachinchis, sutintapas wifalata hina tusuchinchis; wawakunapas kushkan siminpi harawinta rimankuña; paykunapaqmi t'ika. Kallashantaqmi mana riqsisqa harawiqkuna, paykunan ch’in tiyayta tiyanku, paykunapaqmi sapa p’unchaypas llanthulla. Mananpipas harawisqanta riqsinchu, manan pipas llakinwan, sunqunta nanachinchu; ch’usaqpi kanman hinan, ch’usaqyanku. Manan paykunapaq t'ika wiñanraqchu. Imaynan qunqasqa runa hina pagarimuranku, hinallatataqmi, qunqasqalla wañaunqaku. Ichaqa mayqin p’unchaypas, purisqanchispi, machasqanchispi, q’uchurikuyninchispi, llaki purisqanchispi; llaqtaq sunqunta purishaqtinchis; ancha hatun, pacha sayay takita uyarinchis; chaymi sunqunchispi llapa llaki ch'igiririn, chaymi nunanchispi, llapa musquy, phutisparaq musphayta qallarinku. Chay takipin taririnchis, llaqtanchispa q’apayninta, chaypin taririnchis llapa nawiq rikusqanta, llapa ñan purisqanchismi chay takipi kharunchakun, huqmanta, asllamanta purinanchispaq. Chayraqmi samipi mana sayay, usqayllatapurikunchis, pitaq chay karawita harawiran, pin chay runa, kawsanraqchu, maypin tiyan, maymantatagri. Lliw mana yachasqanchistan, kuti tijra, tuylla yachaykuruyta munanchis. Chay llapa tapuykunamantaq, hinata kutichiwanchis: manan yachanichu, manan sutinta riqsinichu, manan maypi tiyasqanta yachanichu: hujmanta tapurikullanchistaq, maymantaraq chay k’uychi suyuq runa kanman chayta. Hinaspanmi hukhullaypaq rimaykuni, chay harawitan wallapanman karan, llaqtaqsunqunpi, kawsaq runa, llaqtaq arphnapi q’uñikuq runallan. Chayraqmi yachanchispas, mana riqsisqa kashaqtin; mana hayk’aq wañuspapas wañusqanta... Paymkunan Harawikuna; paykunallamantataq rimaykusun; icha hinata ancha hatun llanthunpi mach’akusunman: chaymi paykunaman sispaykuyku, chayraykullataqmi paykunawan rimayku, kikin sunquykuwan rimashaykuman hina, paykunawan rimayku, kikin llakiykuwan rimashaykuman hina. Paykunatan, ñuqaykuta hina tapukuyku: CRONICAWAN: Imaraykun takinki Harawiku. HARAWIKU: Imaraykus takiymanpas, sunquypi, mayu hina llakikuna wiñaqtinmi, qhasquypi mana puñusqa musquykuna lluqllariqtinmi; nunaypi llaqtaq waqasqan kunyaqtinmi. Imaraykus ñuqa harawini, tapuspallataq kutichisayki, imaraykun mayu purin, imaraykun urpi takin: chay raykun ñuqapas takini. Ninaymi ichaqa, runapaqmi takirini: chaypin urpi takisqanwan kharunchakuyku. CRONICAWAN: Kaqllachu taki, harawiwan; icha manachu. HARAWIKU: kaqlla kaspapas, manankaqllachu kanku, takiqa rimayninpi, lliwmantan takin. Takita hunt’achinku wikuñakunaq ñawin, urpikunapaq takiynin, mallakikunaq t'ikan; para chiri, rit'i, ñan, mayu ima. Lliwkamapas runawan kushkachakuspan kawsanku. Harawitaqmi ichaqa; aswan allin wallpasqa, harawitan wiñachinku runakunaq muchuriynin, warmi qhariq hunp’iynin, chikuchakunaq waqaynin. Takiqa, runa masinchis q’uchurikuywan llakinkuta tatichinallankupaqmi; harawin ichaqa, runa masinchiskunaman, nunanman kutirichin, harawin ichaqa, runakayninman, runata kutirichin, hinaspanmi ch’uyata qhawachispa runakayninpi wiñarichin. Mayninpiqa, suni chuki hinan harawikuna nawch’inwan k'iririwanchis. Iche llapallan tiyaq runakuna, hina k’iriwan k’irichikunkuman. CRONICAWAN: Sasachu takikunari kanan:
  
  
  
  HARAWIKU: Imapaqtaq sasari kanman, inaraykutaq sasari kanman: Takiqa lliwpurinan ñan hinallan kanan, llapallan runakuna payman chayananpaq, sapa simipi tajyananpaq, sapa sunqupi wiñarinanpaq. CRONICAWAN: Imatan ninan takiyninchis: llakisqanchistachu, icha qhawasqanchistachu: HARAWIKU: Ñan niykiña, takiqa mayu hina kanan, ch’uya unuyuq mayuta rikurankichu, q’atallata mayuta rikunankichu; manan rikuwaqchu karan. Hinapunin takipas kanan; mayninpi q’ata mayu hina, mayninpita ancha ch’uya mayu hina Llakisqanchispis, waqasqanchispis; rikusqanchiswan, runaq muchusqanwanmi huñukunan; imaynatan q’ata unu, ch’uya unuwan huj mayullapi huñunakunku hina. Manan sumaq takichu kanman, nitaq allin takichu kanman; runamanta ayqiq taki; Runamantan pagarimun; runamantan rimanan, runallamantaq kutirinan. CRONICAWAN: Kaqllachu kanku runasimipi takikuna, castellano simipi takikunawan: HARAWIKU: Manan kaqllachu kankuman. Castellano simipi takikunaqa hujniray pachatan qhawachinku; hujniraytan sunqunkupas llakin, hujnirayllatataqmi wawinkupas kay pachata qhawapayan. Runasimipi takiqa ukhu qhawaytan qhawan; manan hawallantachu. Phuyullaraq kashaqtinmi rit'itapas qhawariyku. Mananrunasimipi takiqa imatapas t'aqarinchu, Tiqsimuyu qhawaywanmi, runasimipi qhawayku. CRONICAWAN: Imaynan runasimipi takikanan: HARAWIKU: Runasimipi takiqa yawan hinan kanan. Sirk'anchispi saphichasqan kanan: paypin umi mikhunanta tarinqa. Chaymantataq kunyarishaq ruphananpaq hatarinan. Manañan runaq ch’ullullanmantachu rimanan, manañan warmiq llijllallanmantachu rimanan, nunankama haykuspan llakinta uqllaykunan. Chayraqmi allin takirikhurinqa. Manan chay taki rijch’akunanchu qhatupi takikunaman. Q'uqa takikunan chaytakikuna. Manan quiqi raykuchu takina.. richiwkunaq phawaynin hinan kanan, waq’arpa phalaynin hinan kanan. T'ikaq pjallaynin hinan kanan. Runaq wiñaynin hinan kanan.
  
  
  
  _takiqa Pichiwkunaq phawariynin hinan kanan._
  
  
  
  KARUMANTA HAMUQ QILQA CIENCIAS YACHAY WASI
  
  
  
  Qusqu, chunka pusaqniyuq p’UNCHAY Inti Raymi Killa Waranqa isqun pachaj qanchis chumka pisqayuq wata. CRONICAWAN Wiraquchakuna. Lima LlaqtaAncha munasqay wiraquchakuna: Ciencias y Artes Yachay Wasi, pachaj pisga chunka wat hunt’aqtiykin, ñuqapas napaykuyniyta anqusayki, ñawpaq yachaykunaq chaskiq hina. Munasqay Yachay Wasi, Ciencias y Artes sutiykin, tanqariwan yachaykunata astawanraq umayman taqisqani; Inkaq siminpitaq, Runasiminchispi, riqsichiyki yupaychayniyta. Lliw Peru Suyuntinpi, exciencianos nisqa, yachaq masiykuna, t'akarisqa kanku, Peru Suyunchis raykun llank’ayman quykuspa, t'ikariyninta mashkhaspa. Ciencias y Artes, sutiykita yuyarispan waqani kusikuymanta, hamawt’aykikunamantan chaskirqani tukuy ima yachaykunata, qanpitaqmi yacharqani runakaytapas tariyta. Qanmantan paqarirqanku ancha allin chaninchasqa hamawt'akuna, chaypin kashanku: José Gabriel Cosio, Fortunato L.. Herrera, Eusebio Corazao, Antonio Lorena, Uriel García, Humberto Luna hamawt'akuna, paykunan Peru Suyunchista, Qusqu llaqtanchista unancharqanku, hamut'ayninkuta lliwman mast'arispa, allin runakunata kurkucharqanku. Qusqu llaqtanchismanta rimariqtinchismi, manan hayk’aqpas qunqasunmanchu Ciencias Yachay Wasita, kay Yachay Wasiqa, llaqtanchispa sunqunpin saphichasqa kashan, paymantan lluqsirqanku allin chaniyuq runakuna, kunantaqmi paykuna llank’ashanku hinantin Peru Suyunchispi. Tukuy kay Wasipi yachaq masiykunatan, mink’arikuni hamunankupaq, Rayminpi yupaychananchista, añanchayninchista riqsichinanchispaq. Kay napaykuyniytataq mast’arini kunan pacha chaypi llank’aqkunaman, yachay chaskiqkunaman; mak’alliynintataq chayachini lliw Peru Suyuntinpi cienciano runakunaman. Ciencias y Artes, hatun Yachay Wasi, chayllan chay rimariyniy súllullmanta pacha, tukuy sunquymanta churaspa, chaskiykuway p’unchayniykipi. Anchata añanchaykichis. Víctor R. Acuña Loaiza L.E.5106186.
  
  
  
  _Waq’arpa_ _phalaynin_ _hinan_ _takiqa_ _kanan._
  
  
  
  **runasimi kushkachakusqanmanta**
  
  
  
  JOSE ANTONIO ENCINAS KAMAYUQ WASI rimarimun q’uchuyninta, chaymanta, samin napayukun kamachiyninchiskunaman Api simi kachasqan rayku, RUNASIMITA reqsichispa, castillanuta hina, Perú suyumanta KAMACHI qalluta hina. Kay allin sumaq paskana rimay wanmi, yanapakuyta munaspa, ch’uyrimayninchispaq, qhapaq yachayninta kuraqchaspa, mast'ananpaq, llaqta
  
  
  
  sunqu hina rimarimun: 1, Peru suyunchisqa askha qhapaq yuyayniyuq, llaqtas, chaypin kawsanku imaymana rimayniyuq runakuna, Castillanu rimaqkuna, runasimi rimaqkuna, wakintaq riman aymarata, chay manta amazonas yunka wayqupi, sapan kan wawa simi, ch’unchu masichakuykunapi; chunkanpi wawasimikuna rimakullantaq. 2. Chay ñawpaq ñiqin rimaywanmi,
  
  
  
  saminchananchis chay runakunaq rimayninkunata; yachasunmi unanchayta chay willka runata, paqarkunaq qhapaq yuyayninta, chaypin aswan yupaychasqa Aymara simi, askha runa rimasqan rayku. 3. Q'eqnachisun chay runakunaq yuyayninman hinalla, alfabeto unanchasqankuta. Chaymanta allinta ch’uyachaspa castellanuman riqch’achisun, runasiman castellanupas riqch’akunan
  
  
  
  paq. Mana huchallispa, mana pantaspa, paqar qallukuna yachachiyninpi llank’ayninpipas, chay alfabetukunaqa manan llaqta mañakuyninta hunt'achinkuchu. 4. chay alfabeto churaq kachunku: Yupaychasqa Hamawt'akuna, qilqakamayuqkuna. Chaymanta paykunapas yachanankun uchuymanta pachullaqtanchis rimaynillantapas, allinta kuraqchakunankupaq.
  
  
  
  Nitaqcha "yachay sapa, yuyay sapa" mana runasimi qilqaq runakuna, linguista, filólogo kasqanku rayku llaqtaq siminkupi kamachinankupaq yachay sapa kashiaqtinkupas manrimariyninchista rimanku chayqa pisipasqan kashanku nuqanchiswan churakuspa.
---

{{ page.transcription | markdownify }}
