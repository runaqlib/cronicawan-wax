---
pid: obj08
page: 8
language: qu
layout: transcription
collection: transcriptions
transcription: |
  _**ARARIWA**_
  
  
  
  **sirwana**
  
  
  
  Yunka ratarata, Sirwana, ama ratawaychu; Sirwana, wajcha runas kani... Manas munaymanchu, Sirwana, munawanaykita Sirwana, khuyawanaykita... Aswansi munayman Sirwana, chiqniwanaykita, Sirwana, chiqniyta tukuspa, Sirwana, munawanaykita. Yunka ratarata, Sirwana, ama ratawaychu, Sirwana hawa llaqtas kani, Sirwana llakichiykimansi. Aswansi munayman, Sirwana ripuy ninaykita, Sirwana; ripuspa, ch’usaspa, Sirwana qanta qunqapanypaq.
  
  
  
  Manama ichaqa, Sirwana, sunquy atinmanchu Sirwana, qanta munashaspay Sirwana huqta munakuyta.. Yunka ratarata Sirwana, ama ratawaychu Sirwana, wajcha runas kaniSirwana waqachiykimansi. Yunka arwi, arwiSirwana ama arwiwaychu Sirwana ñuqa wajchallaqa Sirwana llakichiykimansi... Manas munaymanchu Sirwana munawanaykita, Sirwana khuyawanaykita. Aswansi munayman Sirwana chiqniwanaykita Sirwana chiqniyta tukuspa Sirwana munawanaykita... (llaqtaq Takin)
  
  
  
  _P'anpaniña mukhuta, mikhuna tarpusqaña_
  
  
  
  **ayawhaylliniña**
  
  
  
  Qharikuna Ayaw, haylliniña, mukhuta p’anpaniñal Warmikuna Ayaw haylliniña! Qharikuna Q'aya phutunqaña, minchha hallmanaña. Warmikuna Ayaw haylliniña!
  
  
  
  Qharikuna Parataq hamunqa, yakutaq lluqmanqa Warmikuna Ayaw haylliniña! Qharikuna Chaymanta parwanqa, chaymantataq chuqllunqa. Wanmkune Ayaw haylliniña!
  
  
  
  Qharikuna T'ipiyñataq kanqa, pirwata hunt'anqa. Warmikuna Ayaw haylliniña! Cakaura Inti qurita paran, killa qulqita paran. Warmikuna Ayaw haylliniña! Qharikuna Inkaypaq, mat'inpaq: Inkaypaq, sunqunpaq. Warmikuna Ayaw haylliniña! Chankuna P'anpaniña mukhuta, mikhuy tarpusqaña. Warmikuna Ayaw haylliniña Inkakunaq takin
  
  
  
  **tarukamanta willakuy**
  
  
  
  Huj wasillapis tiyaranku, iskay wayqintin runakuna, sapankankupas warmintin, wawantin, imas tiyaranku. Hujninsi qhapaq kasqa, hujkaqtaqsi ancha wajcha... Huj p’unchaysi qhapaq kaq, ashkha q’uchu masinkunawan raymichakusqa, churinpa chujcha rutukuytas raymichakusharan. Chaymansi wajcha kaq achhuykusqa, hinaspa, sujnankuna rikurusqa, chayqa aqnata qhapaq kaqta tapurikusqa:. —Haqay wajcha runari, manachu wayqiyki; imaraykutaq mana haykuchimunkichuri. Qhapaq kaqñataq, asirikuspa hinata kutichisqa: —Maypis wayqiyri kanman, maypis hina wajchari wayqiy kanman— Wajcha kaqñataq upallalla uyarisqa, ancha llakis wayqin chiqnikusqanwan qhipaykusqa; hinaspa saqipusqa. Ch'ika mashkhaqsi ripusqa. Chay ch’ikallawansi, kay wajcha runa, wawankunata qispichisharan. Anchatapuni llakikuspas chay p’unchay ch’ikata mashkhasqa. Punata purispañataqsi, sayk’usqaña, hatun rumipatapi tiyaykusqa. Chaypi tiyashaqtintaqsi, rumi tiyasqanrimariyta qallarisqa, khuyapayaspansi rumi rimasqa; hinatas rimaykusqa: " —Amalla llakikuychu, amallataq anchhiychu waicha kasqaykipmanta. haqay kinray nanta puririy pantaspa, chay ñanllata riy; hinaspa huj pagarinata tarinki, chayman chayaruqtiykitaq sumaqllata wajyaykuy— Rumiq rimasqanman hinas, chayñanta puririsqa, kusisqas, mancharisqas, chay ñantakama purisqa. Rumiq nisqan hinas, pagarinata tarisqa, hinaspa sumaq sunqulla wajyakusqa. hua Wayyakusqanmansi nuj yupaychana machulacha lluqsimusqa;
  
  
  
  paysi huy rumita quykuspa, hinata rimaykusqa: —Kay qusqay rumita apaspa kayipuna ichaqa aman hayk'aqpas kay rumichata saqinkichu— Chayqa, rumita q'ipiykuspas purisqan ñanta kutikapusqa. Usqayllas purisharan; nas tutayarusharanña, hinaspa wasinman chayayta munaTeQ. uuncu. Mana chayta atispansi, tutayarachikusqa, usqaychallas chay p’unchay tutayarusqa. Ancha laqha tutas, chay tuta ch’isiyasqa, hinaspansi, chay tutamanta mach’akunanpag huj paqarinata haykuykusqa. — Kaypi samaykusaq, kaypi mach’akusaq pacha illariykama—, nispas haykusqa rumi q'ipintin. Llakipis, yarqaypis, mana puñukuyta atisqachu, sayk’usqallañas puñuyta munasqan, hinaspa manapuni atikusqachu. Chayqa kaqmantas, wajcha kasqanmanta waqaykusqa, hinaspansi, Rumiq, Panpawan, Punawan rimasqankuta uyarisqa: Hintas kinsantinku rimasqaku: ".—Imaraykun chay runa waqan— Nispas Puna, Rumiman Tapuykusqa. Qhapaq wayqinmi chiqnikun, chaymanta chay runa wagashan— Nispas Rumi willasqa. Panpañataqsi tapuykusqa: imaraykun chay mana samiyuq wajcha runa waqan— nispas tapuykusqa. —Qhapaq wayqin rayqaypi wañuchiqtinmi, waqan — Nispas Rumi kutichisqa. nHinataq chayqa, — Ñuqa, yuraq saramanta apita quykusaq— Nispas Panpa rimarisqa. -- nuqañataq, kulli saramanta— Nispas Paqarina nisqa. —Ñuqañataq, q’illu saramanta— Nispas Rumi rimaykusqa. Chaykuna yuarispas puñurapus
  
  
  
  qa. Unayninman rijcha'riqlintaqsi, kinsa mankachakunata misk'i apiwan hunt'ata tarisqa. Sajsanankamas, kinsantin mankantinmanta chaymisk'i apita mikhuykusqa, sapankanpi wawankunapaq puchuchispa; hinaspataq ch’akitapuni puñurakapasqau. Pacha illariytas rijch’asqa, hinaspa purinanpaq q’ipichakusqa, manataqsi kallpachakuspapas uqariyta atisqachu, nishutapunis q’ipin llasarapusqa. Allinta qhawarikuqtinsi, q’illusaramanta api puchuchisqan mankachapi, quri hunt’a kasqa; yuraqsaramanta apiyuq mankataq, qulquwan hunt'a rikhurisqa, Kullsaramanta api ruwasqataq antaman tukusqa. h Anchata kusikuspansi, q’ipiy atisqallanta t'aqarusqa; puchuqtataq panpasqa, hinaspa wasin watukuq purisqa. Llwtas wasmpi warminman, ususinman, churinkukusikuspas, q'alata wilaykuqa. kusikuspas, q alata willaykusqa. Qhapaq kaqñataq, wajcha wayqin qhapaqyasqanta rikuqtin, suwamanta tunpaykusqa. "
  
  
  
  —Ñuqaq kaqniytan suwaruwan nispas ch’atasqa. Wajcha kaqhataqsi, mana suwa kasqanta yachachinanpaq, lliwta riqsichisqa, lliwchatas willaykusqa. Qhapaqñataqsi, —Ñuqapas risaq, astawan qhapaqyarinaypaq — nispas chay, wayqin purisqan ñantakama priqa.. Chay yupaychana machuchawanpas tupasqas, kusisqallañas kasqa; hinaspansi, rumita quykullasqataq: —Ama kay rumi qusqaymanta hayk’aqpas kay rumichata saqinkichu —nispas machulacha nisqa. Chaywansi astawan kusikusqa. Wayqin willasqan hinas, ch’isiyayta qallarisqa, nishu laqhatas ch’isiyasqa; hinaspansi Rumi, mat'inpi wagrata wiñachisqa, Panpañataqsi, makinpi, chakinpi, wasanpi, ima suphuta wiñachisqa; Punañataqsi chupanta wiñachillasqataq. Tarukamansi kay qhapaq runa tukurapusqa... Wasinman chayaruqtintaqsi, mana warmin riqsipusqachu; hinaspa alqunkunata kachaykusqa, kaninanpaq.. Chay kutimanta pachas, Tarukapi tukusqa panpanta, punanta, Imaayqispa kawsashan....
  
  
  
  _Chay kutimanta pachas, tarukakuna P'itakachanku_
  
  
  
  **imaynallatan atiyman**
  
  
  
  Imaynallatan atiyman yana ch’illu chujchaykita quri ñaqch’awan ñaqch’aspa kunkaykipi pujllachiyta. Imaynallatan atiyman ch’aska quyllur ñawiykita ñawsa kayniyta kichaspa sunqullaypi k’anchachiyta. Imaynallatan atiyman puka mulla simiykita, samayniykita umispa astawanraq phanchichiyta. Imaynallatan atiyman rit'i sansaq makiykita hamanq’ayta p’inqachispa astawanraq sansachiyta. Imaynallatan atiyman chay sumaq puriyniykita sapa thaskiy t'ikata astawanraq mut'uchiyta. Kay tukuyta atispañariatiymantaq sunquykita sunquy chawpinpi mallkispa wiñaypaq phallallachiyta. (Juan Wallparimachi qilqasqan)
---

{{ page.transcription | markdownify }}
