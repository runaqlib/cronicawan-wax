---
pid: obj05
page: 7
language: qu
layout: transcription
collection: transcriptions
transcription: |
  _**Llaqtaq Sunqun**_
  
  
  
  
  
  
  
  CRONICAWAN Lima Llaqtapi, Kinsa chunka p’unchay Inti Raymi Killa 1975 watapi
  
  
  
  
  
  
  
  7
  
  
  
  
  
  
  
  _Paykuna chaskiranku allpata._
  
  
  
  
  
  
  
  **Aqnatan qusqapi, allpata rakiranku**
  
  
  
  
  
  
  
  Tukuy kusikuywan, iskay chunka kinsayuq p’unchay, Inti Raymipi killapi, 1975 watapi, Qusqupi kamachikuq Ministro Contra Almirante Alberto Jiménez de Lucio Gobierno Revolucionario sutinpi allpata rakimun iskay chunka isqunniyug Empresas campesinasman Chay p’unchaymi rakikun pachaj chunka iskayniyuq waranqa, pachay chunka isqunniyug ektareasta, kinsa waranqa iskay pachaj tawa chunka panakakuna hap'inanpaq, wankaru feria panpapi. Chay raykun, Qusqupi huñukamunku ashkha kanpisinukuna, chajra llank’aq runakuna. Waranqanpi yupakamunku kanpisinukuna. Chaypi rimarin Bruno Cabrera Ccontoy FARTACmanta Secretario General, paymi kanpisinuman nin: Kay p’unchaypin sunqunchis kusisqa kashan, kunan p’unchay chaskisunchis allpata. Chay allpapin ñawpaqqa ñuqaykuta gamonalkuna llank’achiwaqku, mana imamanta, llank’asqanchista suwawaspanchis, seq’uwaspanchis Kunanmi hunt'akun suqta wata Reforma Agrariaq puririsqanmanta, Chay kamachiga lluqsiran iskay chunka tawayuq p'unchay Inti Raymi killa, 1969 watapi. Hinaspataqmi kanpisinuq p’unchaynin hina sayarin. Cahy raykun kusikunchis. Ichaqa, kashanraqmi mana allikamachiqkuna, mana allin yachachiqkuna, kashanraqtaq qhapaq runakunaman guardia civilkuna, paykunan wajcha runakunata k’aspinwan q’asunku. Chay raykun ñuqanchis ch’ulla
  
  
  
  
  
  
  
  runa hinalla sayarinanchis , runata hina qhawawananchispaq." "Kuñanga llank’asunmi allin sunquwan allinta allpata ruruchispa, chayta qhatuqkunaman apaspa, llaqta runakuna mikhunanpaq" Chaymanta, Ministro Jiménez de Lucio, kanpisinuman allpata rakin, chaymanta aqnata rimarin: "Llapallan allin kayninpagmi kayallpa, imarayku, llapallan allpa rurrusqanmi manan qankunallapaqchu, llapallan Peru suyupi tiyaq runakunapaq. Chaymi kanpisinu wayqiykuna, paqarin p’unchay llaqtanchisman ruwana manuquskaykichis. Manañan Qusqu llaqtapi, Peru suyullaqtapipas kanqañachu huch’uy allpakuna, nitaq kanqachu hatun allpakuna (kaytan minifundio sutiyuqta riqsinchis). 1975, 1976 watakunapin, hunt'a kunqa Reforma Agrariaq iskay mit'an. Chaytan riqsinchis afectation, adjudicacion sutiwan. Canas, Canchis, Espinar, Chumbivilcas, Qusqu suyupi llaqtakunan tukunqaku Reforma Agrariaq kamachisqannku. Kaqllataqmi kanqa Apurimac suyupipas, kamachita hunt'achispa hinan allpapi llank’aq runakuna man, allpa kutinqa. Chaymi qhariachinqa, chayllataqmi qispichinqa Kay Reforma Agraria kamasqanmi sasata qhawachiwanchis, yuyaynin chispag imayniraq. wallpayninchispaqpas, chaypaqmi llapallan kallpan chista churananchis, mana sapallan runa hinallachu, Empresa, región runa
  
  
  
  
  
  
  
  hina. Revolucionariu kampisinu hina, kay empresakunata yanaparispa, allin, mana allin kasqanta qhawarichispa, chaymi revolucionario kay. Manan mana rupayuna empresatachu kamawañusqañacha kashankuman". "Chay punin llapallan awqanchista phiñachiran, ñawpaq allpayuq runakuranchis. Hinan kanman karan chayqa natapas phiñachinmi. Chayqa yachas
  
  
  
  
  
  
  
  qa kashan" "Ichaqa nishaykichismi, manan allinchu "ultra izquierdag" ruwasqan; paymi munan cheqnikuyman, kamachinanta lluqsispa kanpisinu pura awqanachiyta. "Kaypi allinta yuyaymanachunku dirigente runakuna, paykunan hark'anankun unqusqa "ultra izquierdaq" munasqanmantan, awqanachiy
  
  
  
  
  
  
  
  munasqanmantan. Chay awqanakuytan Fuerza Armada hark'anqa". Kay raymi tukukunanpaqmi llapallan allpapi llank’aq runakunan q'uchurikuyninta wamink’a Ministro qhawananpaq qayllasllata churaykunku, tususpa, qhaswaspa, anchata kusirikuspa. Agnatan kanpisinuq p’unchaynin yupaychakuran.
  
  
  
  
  
  
  
  **KARUMANTA HAMUQ QILQA**
  
  
  
  
  
  
  
  Qosqo, 3 Intiraymi qillapi 1975 watapi. Wiraqocha ductur: CRONICAWAN: Revolusionpa rimaynin, ñawpaqe qelqaq. Angel Avandaño F. Lima: Ancha munasqay Angel: Magiypin hapishan CRONICAWAN niska mit'alita. Ñawpaq ñeqinta. Manan hayk’aspas chaynata q’uchurikunichu kunan hina. Cheqapaqmi sonqoy phuturin chay CRONICAWAN niskata ñawinchaqti. Chayraqmi ñuqa kikiy tarikuni, runa siminchispi mit'ali qatin. Wiñaypaqmi watakuna chay mit'alita yurarinqa, llaqtan chispa nunanmi kanq’a, aswantaraqmi qochurikuni kan ñawpaqe qelqaq kasq aykiwan. Lloqsichunpuni CRONICAWAN Mit'ali. Anchayta saminchayki qanta, qallarishankin ima sumaq k’anchay ñankunata. Ñoqawanimi qochurikunku llaqta runakuna, lliw hatun América continente nisqapi, upallaqlla kawsaq runakuna, ch’ulla similla qaparinku ¡Kaypin kayku! Runa siminchispi. Usqaylla puri: Angel. Ruwasqaykin kamachiwan ñoqata ch’aqway ankaylliman haykunaypaq, qanmi kutichipuwanqi gosqo runaj sonqoyta. Napaykuykin: Federico Huamán de los Heros Qosqo, Casillo postal niska; 757.
  
  
  
  
  
  
  
  _Llank’asunmi allin sunquwan_ _allpata ruruchispa._
  
  
  
  
  
  
  
  _Paymi Rakimun allpata._
  
  
  
  
  
  
  
  _Aunatan kanpisinuq p’unchaynin_ _yupaychakuran._
---

{{ page.transcription | markdownify }}
