---
pid: obj05
page: 6
language: qu
layout: transcription
collection: transcriptions
transcription: |
  Cronicawan Lima Llaqtapi, Kinsa chunka p’unchay, Inti Raymi Killa 1975 watapi
  
  
  
  
  
  
  
  Huayanaypa muchuriynin
  
  
  
  
  
  
  
  6
  
  
  
  
  
  
  
  HINATAN RUNA RUNAYARAN
  
  
  
  
  
  
  
  Nisqanchis hina, kay pachapi, ñawpaq tiyaq runakunan; k’usillu hinalla karanku. Mana llank’anata riqsispa, mana ninata riqsispa; rumiq sunqunkunapi tiyaspa. Nillaykichistaqmi; imaynatas runaninata riqsirqan chayta. Kunanmi rimasun; imaynatan runarunayaran chayta: RUNAQ RUNAYASQAN Chayraq pagarimuq allpanchispin sach’a patakunapi runakuna tiyarqan chaynatan salqa uywakunamanta ayqisqa. Chay sach’akunaq tiyasqanmi, kunan riqsisqanchis sachakuna manta aswan hatun karanku, chay sach’akunaq rurusqanwanmi wawankunatapas uywaq, chaymanta saphikunata hasp’ispas mikhuqku. Chaymanta unayninmanña, ña ninata riqsiruqtinña, k’usaspa saphita chaymanta challwata mikhuyta qallarisqa. Chaymanta pachan, mayupatantakama, qucha patantakama, llapallantiqsi suyukunaman ch’iqirisqa. Manan huj k'itillapichu chay runakuna tiyaqku, astawan nisaykichis; manan wasiyugraqchu runakuna karan. Maypin mikhunata tariqku chaypin tiyaqku; chayraykun mana maypi tiyasqanta yachakunchu. May pis tutayarachikuq, chayllapin puñuq pas, pacha illariyta hujmanta puririnapaq. Waranqa, waranqa watapin, kay k’usillu hina uywa, runayayta qallarisqa. RUNAQ SIMIN PASHKARIKUN Hinapi runa kawsashaqtinmi rimaytawanpas yachasqa. Imaynatataq chay
  
  
  
  
  
  
  
  runakuna rimarqan, ima simitataq rimarqan. Chaytan nisaykichis: Ñawpaq tiyaq runakunan qapariyllataraq yacharanku, t'illa uywakunata yachapayaspa. Manan paykuna pura ñuqanchis hina rimariyta yacharankuraqchu. Chay raykun imaymana raqaqaqasqanta yachapayaq. Ichaqa nisaykichismi, hujniraytan qapariran kusisqa kashaqtin, hujniraytataq phiña kashaqtin. Chaymanta unayninmannan imachanatapas rimariyta yachakusqa. Kay rimariyninsi rijch’akunman karan, chayraq wawakunaq simin t'uqyasqanman. Imaraykutaq mana rimariyta atiranchuri. Manan ñusqunnin wiñasqarachu, uywakunaq ñusqunnin hinallaraqsi kasqa, chayqa manan hamut'ayta yacharanraqchu, manan imaynariqta pas yuyaymanayta yacharanraqchu chayraykun mana rimariytapas atiranchu. Kay nisqaymanta unayninmanñan, rimariyta runa yachasga ñusqunnin hamut'ayta qallariqtinña, kunkan rimariyman atapaqtinña; allinta ninrin uyariyta yacharuqtinña. IMAYNATAN RUNAKUNA TIYAQKU Manan huj k’itillapichu runakuna tiyarqan, mikhunata mashkhaspan mayukunaq patanta, quchakunaq patanta ima, puriq karanku. Imaynatan salqa uywakuna, mikhunanta mashkhaspa purinku, aqnallatataqmi runakunapas puriqku. Warmipas, qharipas, t'illakaman karanku Paykuna pura qichunakuspa, imayniraq mikhuna tarisqankutapas...
  
  
  
  
  
  
  
  Mikhunata mashkhaspan mayupatanta, llapan suyukunaman ch'iqiriran.
  
  
  
  
  
  
  
  Kay mit'a rimasqanchispin, mana aychata, mana mikhunata tariqtinkun, runa masinta, runakuna mikhukapuqku. Aycha pisiyaqtinmi, runata wañuchispanku mikhuqku. Ichaqa ninaymi, manan kayqa millay qhawasqachu karan. Kunankamapas, tumagaya llaqtakunapi, hawa llaqtakunapi; kashanraq kay runa masin mikhuq runakuna. Llaqtanchispi yunka ukhupipas, kanmanraqsi kay runakuna. Kay rimasqanchis runakunan, huñu,
  
  
  
  
  
  
  
  huñulla tuyaqku; imaynata wakakuna tiyanku, imaynata tarukakuna tiyanku, imaynatan yunka uywakuna tiyanku; hinallatan runakunapas chaypachapi tiyaqku. Mikhuna mashkhanallankupaqmi tantanakuqku, chay hatun phiña qalaywakunamanta, phiña uywakunamanta; amachananakupaqmi huñu tiyaqku. Chaytan tropa sutiyuqta kunan siminchispi riqsinchis. MAYNATAN PANAKAKUNA PAQARIRAN Panaka nishanchismi Ayllukunaq tiqsinta; castellano simpin familia sutiyuqta riqsinchis Hina salqa kawsaytataq kawsaranku chayqa; warmikunapas ancha ashkha qhariyuqmi karanku; qharikunapas ancha ashkha warmiyuqmi karallanku taq Chay raykun, salqa uywakuna hina; warmipas, qharipas urwanakuqku. Manan pipas yacharanchu, piqpa churin kasqanta; manallataq qharikunapas yacharankuchu, pitan yumaqku, chayta. Manan wawakuna, mamanta riqsirancnu; manauataq mamakunapas wawankuta riqsirankuchu. Manan chayllapaschu karan, warmikunan, llapallan qharikunapaq karan, qharikunataq, llapallan warmikunapaq karanku. Manan pipas ch’ulla warmiyuqchu karan, nitaq, ch’ullaqhariyuqchu, warmikunapas karankuChay raykun, wijsallisqa rikhuriq tinku, chichu kaqtinku; mana piqpa kasqanta yacharankuchu Kay salqa tiyaypin, qharikuna, ususinkunawan tiyakapuqku. Ususinwan urwaspan miraq karanku. Warmi mamakunapas, kikin churillanwantaq urwarqan. Churinpaq wijsayuq kaspa. Chaymanta unayninmanñan ashkha qharikuna, kaq ashkha warmikunallawantaq, sawanakuqku. (Chay sawanakuyqa, castellano simipi riqsikun, casamiento sutiyuqwan). Ichaqa, hinaman chayananpaqmi, qayna tiyaq, runamasinchis, ashkha waranqa wata puriyninta suyarqan Manan imapas ch’illmiyllapichu karan, mit'a, mit'apin runayaranchis
  
  
  
  
  
  
  
  Pay hina uyayuqsi, runa masinchis kanman karan...
  
  
  
  
  
  
  
  Kay hinan runa masinchis karan. qharillawan warmi sawanakuq
  
  
  
  
  
  
  
  Hinallatataqmi, panakakunapas, ayllukunapas, paqarimuranku. Chaymanta unayninmanñan, hunu waranqa wata puriytan; ch’ulla
  
  
  
  
  
  
  
  Salqa tiyaytan runakuna tiyaranku.
---

{{ page.transcription | markdownify }}
