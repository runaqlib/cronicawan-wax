---
pid: obj05
page: 8
language: qu
layout: transcription
collection: transcriptions
transcription: |
  Cronicawan Lima Llaqtapi, Kinsa chunka p’unchay Inti Raymi Killa 1975 watapi
  
  
  
  
  
  
  
  ARARIWA
  
  
  
  
  
  
  
  8
  
  
  
  
  
  
  
  KILLAPAQ HAYLLI
  
  
  
  
  
  
  
  Killa Quya Mama, Yakuqsallayki, Unuqsallayki, Ayawya waqaylli, ayawya puypuylli. Llut'u puchuq warmaykin mikhuymanta. unumanta,
  
  
  
  
  
  
  
  yakumanta waqallasunkin. Pachakamaq, Yaya, may pachapin kanki, hanaq pachapichu, kay
  
  
  
  
  
  
  
  pachapichu. Yakullaykita, Unullaykita, kacharimuway wajchaykiman, runaykiman. (Cristobal de Molina, huñusqan) Inkakunaq hayllisqan.
  
  
  
  
  
  
  
  PUNAY PANTI PARIWANA
  
  
  
  
  
  
  
  Manas mamaychu manas taytaychu, pukay panti Pariwana; runaq wawanta munay niwarqan pukay panti Pariwana Ñuqallaymanta sapallaymanta, pukay panti Pariwana; runaq wawanta khuyaykurqani pukay panti Pariwana. Pacha paqariy ch’askay, quyllurllay, usqaylla lluqsirqamuy warma yanaykis ripuyta yuyan hark’aykaysillaway. Hina ripuchun, hina ch’usachun chay mana khuyakuq; kikichallansi kutirqamunqa, sapachallansi t'ijrarqamunqa k’aspi chakischanwan. Munasqachanta yuyarispaqa kitirqamullanqan; wayllusqachanta. yuyarispaqa chayarqamullanqas, kutirqamullanqas. (Llaqtan Takin)
  
  
  
  
  
  
  
  Munaq masiy Pariwana, sapallaychu llakisaqri.
  
  
  
  
  
  
  
  Kunturpa Willakuynin
  
  
  
  
  
  
  
  Atuqñataqsi Kunturwan tuparusqa, hinaspa sapankanku phiñakuspanku rimariyta qallarisqaku: —Qanmi chiripaq aswan waqati kanki— nispas Atuq Kunturman nisqa. —Qantaqmi ñuqamanta aswan waqati.— nispas Kuntur kutichisqa. —Chirimanta rimashaspachus, qharin chiripag kani nishaspachus, chiri p’unchaykunapi q’aytu hina kururchakuspa, tiyasqayki t'uqupi k’uytulayanki, uñaykikunawan q’ala tulluta khashkaspa. Yarqaypi wañuspaykichis k’uytulayankichis — Nispas kuntur Atuqman nisqa. —Qanri, imaninkitaq wayqichay. Manataq qanta chirip’unchaykunapiqa ri
  
  
  
  
  
  
  
  kuykikuchu— —Manachu tuqtuwallpa hina q’isaykipi uqllaspa, qanpas k’uytulayanki— —Chaychu ñuqamanta, aswan qharichiripaq kawaq Atuq kunturman kutichisqa... Kunmurtataaa nisqa: — Huj raprayta mast'arispan, huq ninkaqwan p’isturikuni; imatawantaq munaymanri— —Qanma ichaga chiripi wañunki— Hinatas Kuntur Atuqman nisqa. —Ñuqapa chupaykapuwan, chiripas, chaywan chiripipas, parapipas p’istuykunaypaq, chaychu chirita manchayman— —Kar.. kar... asikapunin — Hinatas Atuq, Kuntur nisqan
  
  
  
  
  
  
  
  manta asikapusqa. Manaña rimasqankuwan, ni mayqin kaqpay llallichikuyta atispa, manaña kusi allachakuyman chayayta atispanku; hinata iskayninkupas ninakusqaku: —Ya haku, huj tuta hunt alla, tutamantankama hina hawapanpapi qipasun — Hakumisasun. —Chaypin mayqinninchis chiri manchakusqanta riqsisun— —Ichaqa, mayqinninchispas ayqinqa chayqa, kay misa ruwasqanchispin llallinchikunga. Hinaspataq llalliq mikhukapunqa... Hinatan, Atuq Kunturman nisqa. Kunturñataq llanp’u sunqullaniykusqa: —Chay ajllasqanchis tutan nishu chiri kanan.; rit'inanmi chay tuta.
  
  
  
  
  
  
  
  Allinmi, allinmi manan mancharukusaqchu — Chay pacha chayankamacha kanqa. Hinata rimanakuspankus iskayninkupas ripukapusqaku. PARAY MIT'A CHAYAMUQTIN Chaypa unayninmantaq, huj laqha tutapi: yana phuyukuna, para phuyukuna hanaqpi rikhuriyta qallarisqay a hinaspataqsi illapakuna, q aqyakuna ima, khunununuyta qallarisqaku. Nishutapunis parayta kachayusqa, hinaspataqsi chiripas khutullaña kasqa. Chayta yachaspansi, Kuntur, Atuq masnkhaq phalasqa. Hinaspataqsi, an cha mancharisqata tarirusqa, ayqiyta munashaqtaña tarirusqa Kunturtaqsi wajyarisqa, hinaspas Atuq, misakusqanta yuyarispa mancharikuypi yaqalla wañurukusqa. Chayqa churanakusqaku. Hinamansi, Hanaqpacha p’akirikunman hisnaraqsi parayta kachaykusqa, unus panpantinta, mayu hinaraq puririsqa, tullu k irikuq chiritaqsi, chay tuta chiriyta qallarisqa. Kunturwan, Atuqwansi, chawpi panpapi sayaspanku; pis llallin
  
  
  
  
  
  
  
  qa chayta yachayta munarqanku. Iskayninkupas usqaylla illarinantas munaqku. Chayqa, Kuntursi; rumi patachaman wicharispa, mana imanispalla, kunkantachutarispas raprani ukhunman churaykusqa q’uñilla kunkan kananpan. Atuqñataqsi, imaynallapas k’uytuykuruspa, api panpapl, atakanukhupi ch’uñunta q uñikunanpaq churaykuspa ; atisqanman hinas, chupanwan p’isturiykusqa... estawanai paraqa chayaykushan, chiripas mana atiysi kallashantaq. Chayqa, Kunturpa phuruntakamas, para llusp’isqa, mana apichaspalla, manas paytaqa chirisqapaschu Atuqñataqsi, ch’uychu, apillaña k’uytushasqa; ninrintas, umantas, chupantawansi, chhaynaniraqta unu apichaykusqa. Chiritaqsi istawtaña matishasqa. Manas Atuq, makinta, chakintawanpas yachakusqañachu. Chaymantataqsi, aqarapi rit'iyta kachaykusqa, chaywansi, astawan chiri Atuqta khutuyachisqa -Manan chiriwan chu, manan llalliwanmanchu; manallataqmi
  
  
  
  
  
  
  
  ayqiymanchu Nispas Atuq kanikuyta kachaykusqa... Mana kuyuqsi Atuq k’uytulayasqa, Kunturta qhawarikuspa. —Manan chiriwanchu, alalaw ..alalaw..—nispas Atuqkanikusqa. —Manan pipas llalliwanmanchu... Alalaw ...alalaw... nispas llullakusqa; chiriñataq wañuchishasqaña. —Alalaw...alalaw...kay chirin wañurachikuwanqaña, alalaw.. alalaw Nispas Atuqcha kanipakusqa, hinatas Atuq kar... karyasqa. Kuntur ñataqsi, . , War ... waryasqa .. Manama ñuqataqa chiriwanchu, manamañuqataqa parapas apichawanchu —nispas nisqa qhariy, qhariy. Pacha illariymansi, Kuntur sayarispa, rapranta, chupantawan chhapchirikusqa; hinaspa Atuq watukuq puririsqa. Rumi patamantas phalaykusqa, misay masin watukuq Hinaspataqsi, Atuqta k’uytulayashaqta taririsqa, chiriwan atipasqata. Wañushaqtas Atuqchata tarirusqa. Nisqankuman hinas, Kuntur, Atuqta mikhukapusqa. Hinatan k'irkupakuq runakunapas, Atuq hina llallichikuspi wañukapunku...
  
  
  
  
  
  
  
  Ama hayk’aqpas k’anchayniykita pisichiychu.
  
  
  
  
  
  
  
  INTIPAQ HAYLLI
  
  
  
  
  
  
  
  Wiraqucha, "P'unchay kachun Tuta Kachun" nispa ñiq. "Paqarichun. illarichu nispa niq,, P'unchay churiykita qasillata. qispillata puririchiy. Runa rurasqaykiqpa k’'anchaynin kananpaq.
  
  
  
  
  
  
  
  Wiraqucha, Yaya, p’unchay Inka, Killawan tanta qasilla qispilla Runa yanayki michisqaykita k’anchaykuriy. ama unquchispa, qasita qispita waqaychaspa. (Cristóbal de Molina, huñusqan) Inkakunaq hayllisqan.
  
  
  
  
  
  
  
  Qanmi chiripaq aswan waqati kanki, riispas Atuq nisqa.
---

{{ page.transcription | markdownify }}
