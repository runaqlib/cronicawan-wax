---
pid: obj07
page: 5
language: qu
layout: transcription
collection: transcriptions
transcription: |
  **5**
  
  
  
  Ñawpaqin Qilqaq: Angel Avendaño. Qilqaqkuna: William Hurtado de Mendoza S. Oscer Campero B., Raul Guefra, Luis Alberto Chevarría H. Llinp'i Umalliq: José Ruiz Durand, Futukamayuq: Carlos Dominguez Qilqaraki: Pedro Parra Ayala
  
  
  
  _**Hamut'aypa kallpan**_
  
  
  
  Gobierno Revolusionariupaq churasqa mit'sliKamachiqkuna: Guillermo Thorndike- Qelqaqkuna umalleq Abelardo Oquendo Humberto Castillo Anselmi Eduardo Mazzini. Umalleqkuna
  
  
  
  **Sumaq runasimillay**
  
  
  
  _LUIS ALBERTO CHEVARRIA_
  
  
  
  achi pisi rimaymanta karunchasqa Runasimi ankayllikun Pachacutec Apu Inkapi unanchasqa. Qhapaq misk'i simi kutirimushan qalluraq, qhallallagraq. Harawin tiqsimuyupi mast'arikun, tukuy hawallaqta simikunamanta runasimiman, runasimimantataq, huj simikunaman, españul simiwan wakinchasqa. Hibridisadukuna, latinizadukuna, (hibridisadukuna, huj simikunawan taqrupa rimaqkunan, latidizadukunataq, latin simiwan tagruqkuna), ch’uyanchasqa dialectal markakunamanta. Runasimiqa runakay qallun chaymanta ch’iqaq mana pantay rimay khuyanakuypaq. Chillnatan suskhunparin. Tukuy simikunatan kuraqchan aglutinante kayninwan generativo kayninwanpas. Misk'itaq sunqu simi rimaynin. Saywataq rakhu kunka rimaypi. Kallpa saywanninqa manan qiwiy. qiwiy kutichichu. Runasimiqa onomatopeyicun, pacha simin, pagarimuranmi parawan, wayrawan, illapawan, kunti phiñakuqtin ñujch’uwan amachasqa. Mawk'aapuskachaynin kawsaykachan manchay ñak’ariq America suyunchispa p’iti p’uchukayninkunapi. Pagariynin
  
  
  
  qa tarinapaqsi "linguistakunaq ishkay waranqa pacha kachapuriypi "nispan nin: Sartre, diacronicawan pujllasqanku rayku. Chaymanta tarinchis "inkario revisionistakunapi" complejo chankawan, torero" ranra simiwan chay Molinapi pisipag chiriyasqa "cientificista" qilqapakuykunawan. Usghaychanchismi runasimimant qhapaq yachaykuna hamut'anapaq, genioticawan, runasimi polisemant cawan, al tisima moralwan chaymanta muqiymi disciplinawan. Chaymanta usqhayanchismi runasimimanta willay paskaykunapaq, Peru suyuq qhapaq yuyaymanasqanmanta. Chaymanta hamawt'anapaq origenes y motivaciones de la geografía americana, runa sunturkunamanta, kutinanta, tawa chakikunamantawan. Inkakunaq ch’aska k'iti yuyaymanasqananpaq. Chaymantaraq besico profesionalpaq runasimi yachaymanta. Icha: lingulsta, antropologo, historiador, sociólogo, etc., manas chaskikunkumanchu sichusmana huj, ishkay watallatapas mana nnasimifacultadta ruwankumanchu chayqa campesinukunawan kawsaspan ku, runasimita, aymarata, dialecto wan kata, dialecto anqashata yachamuspan ku. Runasimitaqsi hatun wanki, manassipiyta atisqakuch invasor españolpas,
  
  
  
  qatiqninkunapas madre patriawan" oligarquia criollapis. Ñuqanchispe ch’aqway ankayllisunmi hunt'asqa siminchista icha nisun pagarichun Tupaq Amarunchis siminchispi. Runasiminchisqa manan wañusqachu, qhali qhalin kawsan, willuykunamanta, hunu hunu runa wañuchiymanta. Allintan qhapaq qilqayuq Jesus Lara nin: "Manacha kanqachu aswan runañitiq, haqay yanan runahina. Nitaq aswan hillu apapu, imayna haqay yarqaymanta atipasqa runa hina". Runasimi oficializacionmi Apu Kamachi chayraqmi, runamasinchis "Yuyaychamun runa kayninmanta chaymanta llaqta ciudadano kayninmantapas". layaw, haylli!.
  
  
  
  **PAKASQA QELQA ANGEL AVENDANO**
  
  
  
  Qhipa wawa ñanman kutirimuqtinchisqa, llanthuwan apichasqa k’uchukunaman, mana tukuq mast’aykunaman, onix wilka t'uqumanta, pujllanakunawan, chaymanta mat'inakunawan huj p’unchayta kharu rijch’aykunawan kamay yupicharanku, nunaq ukhullanpi wiñay wawakuna, imayna tulluyaq ruphay hina, mana qunqayninpi unquy, kikin hinatan tarikunchis llaki kamayninchispi tawnasqa, mana riqsisqa, uyay uyalla, chunka hujniyuq wata k’ijllunpi, chayraqmi, chayraqcha — yachamun kusi samiq tuylla kasqanmanta, llipipi pujllaykunawan tantasqa, kasqataqkusi sami intichay p’unchaypi tutamantan servesa suq’uylla, tukuy war
  
  
  
  mi munaykunapas, rinri uyariyllan kasqa, chaymanta pawi yuyay hap’iyllaraq, diskukuna, hik'iykunapas, chaymanta q’ala llakiypas nina sapa rimaylla ismusqa qispi punkuyuq, chaymanta sijlla amiyuq. Imapaqtaq yuyarisun qhipa kawsay ta, qayna pacha pis kasqanchista yuyaymanaspa, khuyapanakuy anchhumuwasqanchispi, khatatatanku manchachikuna. Tukuymi pantanapaq, chaymanta mana p’akikuq sunkhanchis wiñanankama, wañuyllacha kuchuwasunchis. Kusi paka simipas aynikuspanchis huj p’unchay, pachamanta; manaschayqa imachu, qhilli willkayllas nuqanchispa atipaqninchis.
  
  
  
  tukuymi purin, chaymanta, sichus qayna unay pacha aswan allin kanman karqan, kunan pachamanta chayqa, hinallataq imayna kay qhipay chaymanta amikay Qusqumanta Juliacaman raqaqaqaq suchuq trenpi, huj suyupi chaypis chutasgaraq mana chani yuqpa llanp’u unanchan. Ama paramanta rimaywaychischu, nitaq munaykunamantapas; kay Qusqu llaqtamanta Juliaca llaqta pachapiga chaqchikunraqmi achala allwaykuna, chaymanta allpa kamayuq damasco p’achallikunapas. Imapaqñataq rimasunman mana pinniyuq riqsisqanchispag, kay llaqtakunallatan qhawana, tukuymi ñawpaq kamachiylla, kay kuyupakuq wayra intiwatanakunaqa huj pacha tuyllataraqmi kawsashanku; kay kunallataq, chaniniyuq kaykunallataq, kay qhipaymanta. "sqhayllan tren p’itarishan, saqin munayninwan qallunta hanyarichispa, piqakunapi qunqay iskuwan llinp’isqa llaqtakuna, suskhunparichikun huj ch’illmiylla wiñay wajcha saqiyninta, trenpa t'uqunkunamanta. Makinankutaq phawarinku hawcha kallpayuq, kay llaqtakunapaq paqarinraqmi simikunapas kanku, hasp’iychakunallan, pantay munaykuna, llaqtakunaqa qhipanku waylunku hina kharumanta, kikin sapan kayninpi wayllunkukuspa. Ch'in llaqtankunan Combapata, Chuquikamata, Tinta, Mach’aqmarca, sullulltaq wiqikunamanta punkunkunapi, wiqitaq k’ijllukunapi, wiqikunalla; wiqiy wiqilla, hanaqpitaq tukusqa hanan, qhilli llunk’u rimaykunalla, tutapas, p’unchaypas kuskan, kuskanllan, sillukunamanta, chaymanta ch’uspikunamanta. Imatataq ruwani anchata purispa, pitaq kaniri, tapuykunin; ñan upayachiwanña q’ata suchuypa ch’aqun. Llaqtakuna, imayna qata wasikuna mawka yuyariykunamanta warkurayanku trenpa t'uqunkunamanta; ñuqataq kani chaymanta huj yupana chinkasqa qhari, upayasqa, pawiykunapi chinkasqa, chaymanta kamay yananchasqa, mana samaq kacha puriq, k’unpakuspa, chaymanta tutayachikuspa, chay raykutaq kanman uyakunapichanin samanpakunapi, ruphu atisqa waqhakuq, huj p’unchay kama nikuni ñuqallataq, ruqtu ruwakuni, sanqaypi lan akuni, trenkunaq cuaqunta, chaqnini, chiqniykunaqa chaynanas, willkaypas, kanman hinallas, ancha wajcha kaymanta, ñuqataqkinsa kutita mana riqsiranichu, phawaq llalliqlla qispichikuy rayku panpachasqa rikhurini. Ancha nak'arys yarqaymanta muchuy, ch’usaq llasaqniyuq kakuy, chaymanta mana tukukuq ñanniyuq. Manan hak’uwan ruwayta atisunmanchu tukuy llallisqa asiyninkuta.
  
  
  
  **Inga y Mandinga rimaynin**
  
  
  
  QULLANA KAYNINCHISTA AMACHAKANCHISPAQMI PERUANO LLANK'AYTA, TUMAQAYA QULQITA LLANK'ACHISUN
  
  
  
  **CRONICAWAN Mana tupayunan Waqaychasqa qulqiqa**
  
  
  
  Qilqa huñukuypin qayna pachalla Economia y Finanzas Willkarqa, Wamink'a Amilcar Vargas Gavilano, nimun, llpanakakunaq qulqi waqaychasqankuqa mana pipa hap'inangjmi, chaymanta waqaycha wasikunapas willkasqas kanku. Chaymi yachanankupaq mana chiqaq rimaymanta waqaychakunata mancharichispanku, chaywantaq llaqta kayninta tatichispa. Kay wamink’a niwanchis, sapa kutin Gobierno Revolucionario, politica economica kamachikunata churaqtinku, imayna chanin, chaninchakuypi hina, chay rimaykuna rikhurimun; aswansi chay chaninchakuyqa karan inflación hark’anapaq, paysi awqallaña panaka qulqi waqaychanamanta chaymanta empresarialmantawan, manan imayna rimasqanku hinachu. Economía y Finanzas Willkarqa, ch’uya rimasqan hawananmi ñuqayku tapukuyku, pikunas kanku chay rimaq mast'aqkuna, imataraq maskay munay. Chaykunaqa Gobierno Revolucionario mana allinman churanankupaq imaynata rimaspa, wakinpitaq ruwanku nisqa p’unchay kamay killapi hinata. Chaymanta sindicatukunapi maqanakuqta mirachispa, chaymanta, hawa llaqtaman yanqa, rimaykunata willaspa, mana allinta, Peru suyunchispa Revolucionninta qhawachispa, chaymanta wasikunapi infiltradukuna kay ruwasqanchista witichinanpupaq. Paykunaqa munankuman Kamachi Ankayllita qarquytan, akuykunaqa mana allin ima millay kawsaytan munanku. Chaymanta ishkay qanchis p’unchayña niranku devaluación kanqa nispanku, kunanñataq, munanku qulqi waqaychaqkunata mancharichiyta. Chay Ishkay rimay simikunata usqayllata, kamachiqkuna rimasqanta hina pantachinku. Chay devaluacionmanta mast'arikuy rimaykunaqa, chaymanta qulqiwaqaychasqata hap’inqaku nispankuqa ch’atasqan kunanku manaña kamachiq atiyniyuq kaqkunamanta.
  
  
  
  **Waynakunan hununakunku llaqtanchismanta Pimanankupaq**
  
  
  
  Paucartambu llaqtapin, lliw Peru suyu llaqtakunamanta waynakuna huñunakushanku llaqtanchismanta rimanankupaq. Paykunan kanku Juventud Revolusionaria nisqa waynakuna. Paykunaq unanchanmi, revolusión peruanaq unanchay, pirinkutaqmi revolusion qilqaq nunanpi. Yachashanchis hina, waynakuna llaqtaq kallpanmi, waynakunallan sumaq kawsayman, kallpankuwan, llaqtata usqay usqayman purichin, waynaqa mukhuta hina sunqunpi wagaychan t'ika musqukuyta. Chay raykun ninkun kuraq runakuna, waynallapin llaqtakuna yachasqankuta qispichinku. Chaymi chiqaqpa, ancha yupaychana, Paucartumbu llaqtapi waynaku na huñunakusqankuqa. Chaypin qhali siminkuwan Peru suyu llaqtamenta waynakuna rikusqankuta rimashanku, hamut'asqankuta qaparishanku, qhuyakuspankuta mañakushanku. Chay waynakunan primera reunion nisqankupi mañakunkuña, chiqapaq Corte Superior, de Justicia del Cusco, nisqata t'igraspa waqmanta allinchakunanpaq. Chay waynakunan ninku, manan allintachu chanin chanku taripaqkuna, manan wajcha runakunaman chayachinkuchu chiqaq Gobierno kamachikunata. Mañakunkutaqmi Cajamarcapi, Antonio Noblecilla Valle, utaq LuisHuamán qilqaqkuna piñiy wasimanta lluqsinankupaq. Waynakunan Paucartambu tantanakuypi ninku: huj kawsayman puririshan, manañanñawpaq watakunapi hinachu taripaqkuna munasqankuta ruwanqaku. Waynakuna Paucartambu tantanakuypi, Tupaq Amaruq llanthunpi hamut'anku, huch’uyyapunsi paucartambupas waynakunaq asiyninkuwan, waynakuna siminkuta paskarispa ninku: Revolusiunllan ch’ulla ñaninchis, Peru llaqtaqa, revolusiunpin kawsashan, waynakunataqmi chay revolusiunwan chiqapqa ñuqaykuman kutiriyku. Aswantaraqmi rijch’ayllapi kananchis, manaraqmi gamunalkuna wañunchu, manaraqmi Imperialismo norteamrikano nisqa sillunta hurqunchu, manaraqmi, nina qallunta llulla qilqakunata hurqunkuchu. Llank’asunya llapanchis waynakuna, llaqtanchis rayku, ch’ulla makiwan ch’ulla sunquwan. Chaynatan waynakuna siminkuta mast'arinku Paucartambupi nunakutan intiq k’anchayninman phalanku, sunqunkuta mukhuta hina churaspa llaqtaq ñiqinpi wiñaypaq churanku, arariwa hina, llaqtaq purisqanta qhawananpaq. CRONICAWAN, napaykun Paucartambo waynakunaq tantanakusqanta, chay qhari ruwaypin CRONICAWAN qhawan llaqtaq wiñaypaq illarisqanta, Peru suyu t'ika kaysayman chayasqanta.
---

{{ page.transcription | markdownify }}
