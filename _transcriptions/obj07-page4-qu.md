---
pid: obj07
page: 4
language: qu
layout: transcription
collection: transcriptions
transcription: |
  CRONICAWAN
  
  
  
  Lima llaqtapi, chunka pisqayuq p’unchayHawk’ay Kusi Killa, 1975 watapi.
  
  
  
  _**Hawallaqtamanta**_
  
  
  
  4
  
  
  
  **BID, Peru llaqtaman qulqita mañanqa**
  
  
  
  WASHINGTON, Hawk’ay kusikilla, 1975 wata (CRONICAWANPAQ).— Banco Interamericano de Desarrollo (BID) sutiwan riqsinqanchis, Peru llaqtanchisman mañanqa, kinsa chunka hunu, pisqa pachaj waranqa dolar quilqita. Chay qulqitan mañanqa. Peru suyupi, iskay chunka qanchisniyuq llaqtapi rarqakuna ruwakunanpaq. Unu ujyana apananpaq (Agua potablenisqanchis), hinallataqmi ruwakunqa
  
  
  
  huq rarqata qilli unu purinanpaq. Chaypaqmi huj qilqata hunt'amunku. Peru llaqta rayku qilgaran Roberto Keil Rojas, Ministerio de Economia y rinanzas Umalliq. Roberto Keil Rojas, BID umalliqkunaman chay qulqi manusqanmanta añancharan, hinaspataq nimun, kaywanmi irqikunaq wañuynin pisiyanqa, manataqmi unquy miranqachu, kay unquykunan aswan allin qhawasqa kanqaku, nispa.
  
  
  
  _UNU UJYANA_ _APANANPAQ,_ _kay_ _hinapi_.
  
  
  
  **qasi kawsaytan mashkhanku**
  
  
  
  WASHINGTON, Hawk’ay kusikilla, 1975 wata (CRONICAWANPAQ).— Kay washington llaqtapi, pusaq p’unchaypi, willanku: q’aya p’unchaypi, tantanakunqaku Ñawpaqi Kamachikuq Ministru Israel llaqtamanta, Yitnak Rabin sutiyuq, Henry Kissingerwan Estados Unidos llaqtamanta, Secretario de Estado nisqanchis. Chay tantanakuypi rimarinqaku, Medio Oriente nisqanchispi thaj kananpaq, manaña awqatinkuy kananpaq Arabeqkunaq llaqtawan, Israel llaqtawan. Chaytan unayña mashkhakun, ichaqa mana atishankuchu chay suyuman, thaj apayta.
  
  
  
  Kunanmi ichaga, chay rimariywan riqch’arimushan wajmanta thaj kayninku. Sichus Israel kamachikuqkuna munanqachu askha allpata kunan hap’isqanmanta kachariyta, chayqaEgipto kamachikuqkuna arí nimunqaku, hinaspa chaskinqaku chay allpankuta. Ichaqa Israel nin, ñuqayku chay allpata kacharisaqku, ichaqa mana Egipto llaqta chayta hap'inanpaq, mana pimantapas kachun, (Zona neutral kachun), nispa. Ima hinan kanqa, chay rimanakuypi, chaypin yachakunga, sichus wajmanta haykunqaku awqanakuypi, thaj kawsaytachu tarinqaku chayta.
  
  
  
  _Hina awqanakuypin sapa kuti tiyanku_
  
  
  
  _Kay hina tantanakuypin TIAR nisqanchista_ _allchanqaku._
  
  
  
  **allchakunqa tiar**
  
  
  
  SAN JOSE, COSTA RICA, Hawk’ay kusi killa, 1975 wata(CRONICAWANPAQ).— San José llaqtan, Costa Rica llaqtaman Umallln (Costa Rica llaqtaqa, mast'atikun kikin Centro America nisqanchispi, pisga chunka waranqa isqun pachaj kilomitrupi, chaypi tiyanku iskay hunu runakuna). Chay San Jose llaqtapin, huñukamunqaku lliw America llaqtanchispa embajador sutiyuqkuna. Paykunan rimarinqaku imaynatan allchakunqa chay TIAR nisqa (Tratado Interamericano de Acción
  
  
  
  Reciproca). Chay TIAR nisqanchistan, sayarichiranku 1946 watapiraq, sichus huj llaqta, mana amerikanu kaspa, awqanakuypi amerikanu llaqtawan haykuyta munanman chayqa, lliw amerika llaqtakunansayanqaku amachananpaq amerikanu llaqtamashinchista. Chay raykun, lliw Amerika llaqtakunan, qilqapi chayta sut'ichamunku. Ichaqa, manataqmi hinachu karan, Estados Unidos llaqta, qhapaq sapa kasqanrayku munasqallanta ruwan.
  
  
  
  Kunanmi ichaga, wajcha llaqtakuna huñunakuspa ninku: Ch'ulla llaqtallan ñuqanchis kananchis, hinaspa mañan huqkuna munasqanta ruwanqakuñachu, munasqanchisman hinan ruwasun. Chay raykun TIAR nisqanchista allchananchis, allinpaq llaqtakunata kamachinanpaq, lliw llaqtanchiskunata amachananpaq. Chay allchanankupaqmi, huñukunqaku chay San Jose llaqtapi. Peru llaqtanchismi, unayña kamachikuqkunata chayta mañakuran.
  
  
  
  **cuba llaqtawanmi, llaqtanchis yanaparikunqa**
  
  
  
  LA HABANA, Hawk’ay kusi killa, 1975 wata (CRONICAWANPAQ).— Kunanmi Cuba llaqtapi kashan "Instituto Nacional de Recreación, Educación Física y Deportes" INRED sutiwan riqsisqanchis, umalliq wiraqucha Ingeniero Guillermo Toro Lira.. Paymi rin Cuba llaqtaman, Cuballaqtayuq kamachiqniyuq runakunawan rimarinanpaq, kushka kanankupaq, astawan Peru Cuba llaqtawan yanaparikunankupaq, pujllaykunapi, imaymana pujllaykunapi. Chaymanta kachanankupaq tecnico runakuna sutiyuqta.. Hinallataqmi, INRED Umalliq nin: INRED llapan umalliqkunaq, sutinpi, napaykuyninta chayachini, pujllaq runakunamantapas. Chayta rimarispa, ninku, allinmi chay pujllaq runakunata yanapayqa, Peru llaqtamanta; Cuba llaqtamantapas, chaypi kushka yachachinqaku allin pujllayta, nispa ninku.
  
  
  
  _AQNATA LLALLINAKUSPANKUN,_ _KUSHKA YACHACHINQANKU._
  
  
  
  **Omar Torrijos wamink'an, waynakunata wajyamun**
  
  
  
  PANAMA, hawk’ay kusi killa, 1975 wata (CRONICAWANPAQ).— Wamink'a Omar Torrijos, Panama llaqtata Umallin. Paymi wajyamun kinsa pachaj yachaychaskiq umalliq runakunata, imayna kashan rimanakuy Estados Unidos kamachiqwan willananpaq llaqtaman chay Canal de Panamá" nisqanchista Panama llaqtaman kutichinpunanpaq.
  
  
  
  Chaypi tantanakunku, imaymana yuyayniyuq yachachikuqkuna. Paykunaman wamink'a Torrijos nin: Panama llaqta runakunaman willasaqku sapa thaskiy chay rimariypi qusqaykuta Estados Unidos kamachiqwan. Astawan rimarispa Omar Torrijos nin: Nuqayku pantarayku, Panama runakunaman mana , imatas
  
  
  
  nishayku chay rimayninmanta paskayninpi. Ichaga, chay pantaytan kunan allchasunchis, qankunawan rimarispanchis.. Wamink’a Torrijos willamun yachaychikuqkunaman, maypin chay rimaymanta aswan sasa kashan, sasapunin kashan, hayk’aqkaman kaypin kanqaku, chay, hinallataqmi, sasa kashan, ima hinatas hatallinqaku allpata, unutapas, nispa nin. Chaymanta, Estados Unidosmanta kamachikuqkuna manan munankuchu wallawisakunata anch’urichiyta, nitaq munanchu, "Bases militares nisqanchista astakapuyta. Ichaqa, manan Panama runakuna munankuchu chaypi chay "bases militares nisqanchis churasqata.
  
  
  
  _Wamink'a_ _Omar Torrijos_ _nin:_ _hayk’aqkaman_ _kaypi_ _kanqaku._
---

{{ page.transcription | markdownify }}
