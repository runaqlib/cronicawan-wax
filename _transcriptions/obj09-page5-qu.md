---
pid: obj09
page: 5
language: qu
layout: transcription
collection: transcriptions
transcription: |
  **5**
  
  
  
  _**Hamut'aypa kallpan**_
  
  
  
  UMALLIQKUNA Luis Gonzales Posada - Umalliq Jorge Larrea Riofrio Edmundo Vera Solorzano Eduardo Gondillo Tordoya— kamachiqkuna
  
  
  
  **Kay wasipiñan kashanku cronicapi musoq umalliqkuna**
  
  
  
  K'uychichay p’unchaymi chayamunku CRONICA mit'alita musaq umalliqkuna. Paykunan kanku, Wiraqucha Luis Gonzales Posada, qelqaqkunaq Umalliq, chaymantataq Jorge Larrea Riofrio, Edmundo Vera Solórzano, Eduardo Gordillo Tordoya Umalliqkuna. Kay wasipi llank’aqkunan, q’uchurikuspa, makinkutawan t'aqllayukuspa chaskiykunku kay wasipi musuq kamachiqkunata Ñaqpaqtaqa, sumaqtapuni tukuy sunqonkuwan, takiyuspa, waqayuspa kharunchanku Guillermo Thorndike
  
  
  
  wayqenchista, much’ayunkutaq, t'aqllayukunkutaq ancha gorisapa sunquyoq qoyan rayku. Wiraqucha, Luis Gonzales Posada, ñan mit'alikunapi llank’aq wiraquchaña, allintapunin riqsen, imaynatanpaqarichina mit'alikunata chayta. Paymi hamun Gobierno Revolucionarioq kamachinta uyarispa hamun, kaywasita aswan usqhaytaraq puririchinanpaq Revolución Peruana llaqtaqsunqunpi saphichakunanpaq. Yachashanchis hina gamunalkunaqa, qulqe sapa tumaqayakunaqa, cheqnipakuyninpi kanipakushanku, manan chay transferencla nisqanku
  
  
  
  chiqaqchu nispa, ichaqa kay puririykunawanmi urmayapushan chay llullla siminkuwan rimasqanku, cheqaqtapunin mit'alikuna llaqtaq makinman chayashanku. CRONICA mit'alitaq, Wamink’a Juan Velasco Alvarado wasinmanta kamachinqa hunt'anqa. CRONICAWAN chaskikun musuq Umalliqkunata Wiraqucha Luis Gonzales Posada Umalliqta, Jorge Larrea Riofrio, Edmundo Vera Solórzano Eduardo Cordillo Tordoyatawan ancha tukuy sunqonwan, hinaspataqmi mink’akun mana sayk’uyta kushkallallank’akunankupaq.
  
  
  
  **Warmikuna watanpi Kaqtaq p'unchayninpi. Warmikunata napaykuyku**
  
  
  
  Kay llaqtanchis musoq p’unchayninpi, musuq rayminpi, Peru Suyo warmikunata saminchasun, paykuna sirk'ankupi kawsay qallarisqanmanta, paykunaq ñawinkupi kay pachata qhawayta qallarichisqanmanta, paykunaq ñujñunkuwan qharikay ta yachasqanchismanta.
  
  
  
  Aswantaraq napaykusun chajrakunapi llank’aq mamakunata, makinkuwan mukhu p’anpaqkunata, wasankupi mana sayk'uq erqenkuna q'epesqankumanta. Kay llaqtapi muchuriq warmikunan, chiqaqpaq llaqtanchista sayarichishan, sunqonwan, wegenqan, mana pantay sumaq wayllukuyninwan. Warmi qharin llaqtanchistaqa p’un
  
  
  
  chayninpi saminchananchis ñuqanchis ukhupi sulllullchaspa, aswantaraq kallpanchista unanchanchis rayku llaqtanchis rayku mana sinchita hamut'aspa qoykunanchispaq. Manan llaqta kanmanchu, niññataq kawsaypas, ni t'ikapas, ni takipas, mana warmikuna kanmanchu chayqa, páykunan kanku kawsaypa q’ochorikuynin, ichaqa manan warmikunaqa qhariq makillanpichu muchurinku, mana atiytapunin gamunalkunaq maqlla sunqonwan muchurinku, qulqesapakuna mana rinriyuq yawaminwan, sapan wijsa runakunaq puririyninwan. Qoya Consuelo Gonzales Velasco sutinpin lliw PeruSuyu warmikunata napaykuyku, llaqtanchis p’unchayninpi.
  
  
  
  **Kunan tarpukusqantan, paqarin pallanqaku**
  
  
  
  Iman karan qayna pachapi wawakuna kawsaynin, imaynata hinan asiran, piwanmi pujllaykuran, imaniraqtan kusikuran imatataqri wawa ñawin wan rikuranri. Chayta tapuspaymi qhipa nanayman kutirini, chayta tapuspaymi llanlla k'iriman kutirini, chayta tapuspaymi k’arashaqraq tuykunaman kuti rini. Chay qhipaman kutisqaypin, ch’ullallata, pacha sayay saywata hina kutichiyta taririni. Manan hayk’aqpa kamachiqkuna paqarin wiñaq wawakunamanta yacharankuchu, ch’is wiñaytan wiñachiranku, laqha tutapin pakaykuranku. Manan paykunaman kusikuy sispaykuranchu, manallataqmi paykunapaq pujllanapas hanaqmanta urquntakamachayamuqchu, manan paykunapaq t'anta masaqkunapas riqsisqachu karanku. Sapa pacha illariytan q’alachakinta kiskachaspa runaq uywanta michiyllatan riqsiriran, wajcha kayninpi k’ullpi pallayllatan riqsiriran, q’awaq'ipiyllatan riqsiriran. Chayraykun llaqtanchispi wawakuna machu yuyaywan kawsanku, chayraykun manaraq wawa kayta tukushaqtinku, machuyayta qallarirankuña, manaraq pujllana makinpi t'ikarishaqtintaq, chakitaqlla phusulluta wawa makinpi punkichiqña, manaraq asirikuypi simin t'uqariqtintaq haya simipi p’usquchakuranña.
  
  
  
  Chayllachus kanmanri karan, mana llank’ay atiq wawakunan, makichanta kicharispa phatmisqa t'antata mañakuqku, chirinta kicharispataq q’uñikuyta mañakuqku. Wawankunata, hina uywaq llaqtaqa millanapagmi karan, utirispa ayqincpaqmi karan. Manataqmi qhari kaychu kanman karan, hina muchuqta qhawashaspa, muchushallaqtataq saqunapaq. Chaymi kay Revolusiunninchis ruwaqkunapi sunquchakuran, chaymi kallpacharan,
  
  
  
  chayllataqmi paqarin minchhakama ruruchinqa. Manapasmi kunan puqu rurunta rikusunraqchu, manapasmi wayusunpaschu maychika hatun rurusqanta. Kunankama muchuq wawakunan, paqarin rurusqata pallanqaku, paqarin asinankupagmi kunan pacha t'ijrakushan, paqarin makinpi pillur pujllana t'ikakuna sisarinanpagmi kuna pachat'ijrakushan, paqarin wawa kayta kawsanankupaqmi kunan pacha t'ijrakushan, paqarin q’ala chakin qhari saruywan husut'allikunanpaqmi kunan pacha revolusiun ruwakushan.
  
  
  
  **29/VII**
  
  
  
  Lllaqtanchis p’unchayninpiqa, kaypin hamut'ananchis: Imay natan ñawpaq llaqtaq p’unchayninpi, mana allpayuq, mana mikhunayuq, mistikunaq chiqnisqan, alqu hina k’uchukunapi wijch’usqan karanchis. Imaynatata kunanri kawsashanchis, allpayuq, mistiwan kushkachasqa, runa hina siminchispi rimakuspa saminchasqa; llaqtaq sunqunpi paqa rispa, llaqtanchis unanchanta hap'ispan, kawsashanchis. Hinaspataqmi
  
  
  
  tapurikunanchis, T'ijrakamunchu, ichmanachu t'ijrakamun kawsasqanchia purishanchu, icha manachu purinpa revoluciuninchis. Chayta qhawarikus pataq ñuqanchis puralla, ñuqanchis ukhupi, sunqunchista ninanchis, imaynatan puririnchis ñawpaq watakunamanta kunan watakunakama purisqanchista, imaynataraqcha wawanchis puririnqaku revolusiun ñanninkunata wicharispa. Chiqapaqmi, Revolusiunllan llaqtakunaq nunan.
  
  
  
  **CRONICAWAN P'unchayninpi: llaqtanchispi iñisun**
  
  
  
  Imaynan orqukunapi, mana watayuq rumikuna aqollapi musphanku, imaynan mayupatakunapi sach’akuna, mana hayk’aqpas ripunkuchu mayu ripukusqallanta qhawaspa imaynan chiriq sunqunpi chhullalla pagarimun, chaynatan, llaqtanchis runakuna, allpanku patapi weqellata t'akariqku, muchuyllata qarpariqku. Allpapi llank’aq runapaqmi karan sansa para, ch’eqni kisa yana phuyu. Chajrakunapin wañuq miraran, mana yupayta aypanan kama Gamunalkunan munasqankuta ruwaqku, paykunan hap’ipakuranku runakunaq kawsay wañuyninmanta Uywakunapaq, allpapaq, aylluntinpaq unu pakasqa karan; wayrapas nunayuq rikhuripun gamonalkunaq makinta kasuyuspa. Wajcha runakunaqa llank’asqanmanta wañuyllatan chaskiran, chakatasqa, hayt'asqa, mana sarayuq, mana wawayuq kawsaypi p’anpasqan puriranku cheq'irisqa Tupaq Amaru awqankuna Qulqisape munaqtitaq llaqtakuna ajllanakuyman haykuranku, chaytan "elecciones" nispa sutiyarqanku. Qulqisapa purallan chaypiqa tusuyuqku, qulqenkuta t'akayuspa. Chay "elecciones" nisqapin llaqtaq puñunan kamkayta qosayki, haqaytan qosayki nispa "kandidatukuna" rimayuqku. Ajllasqa lloqsispataq Lima llaqtaman kharuchakuranku gamunalkunaq makin much’aq, llaqtatataq yukarqanku "parlamentupi" puputinku patapi puñuspa, allin sajsasqa, allin machasqa, mana siminkuta kicharispa. Kanpesinutaqa yuyarirqankun, rimapakunanku pachallapin, mana atiy kama mikhuspa, "banquetes" nisqankupi; wajcha runakunamanta llullweqewan waqayuqkun, thuta qallunkuwan waqayuqku. Chajrapitaq rarq’a unulla puririq, gamunalkunaq kurkunlla kanpisinuta llallichiq. Chaypaqmi elecciones nisqata ruwarqanku. Ajllanankuyqa yukayllan karan, karnawalpi hina, mana sayk'uq tusuy hanku hankullata hamut'aspa, yukaytawan rakiyuspa Chayta rikuspan kanpesino masinchis huñunakuranku, paykuna pura makinkuta haywarinakuspa, ch’ulla qhari hinalla purinankupaq. Paqarichimurqanku sindikatuta, chajrapi llank’aq runakuna rayku awqanakuypi haykunanpaq. Chay sindikatutunapin runakuna huq kawsayman puririyta qallariranku. Ichaqa, uywa hina qatisqa, chakatasqa, piñiy wasikunapi wesq’asqa p’anayusqa, imaymana cheqniwan k’amiyusqa, sindikatu umaliiqkuna supay wasipi hina muchurirqanku. Reforma Agraria kamachinkunapaq yukayllan karanku. Gamunalkunallan munasqankuta kamachikunata paqarichimuranku. Chay ReformaAgrarian gamunalpa ch’eqtan karan, aswantaraq allpanku yapakunanpaq Sapa, p’unchay aswan wajcha, wajcha kananpaq, qhapaqtaq, mana atinankama sapa p’unchay qhapaqyaran. Wañuymi ch’egereq mana atinan kama ayllukunaq patanpi. Wañuymi ch’eqereq mana atinan kama ayllukunaq patanpi. Kay pachan yana sirk’a hina, tuta ñankunawan umanta sinp’aq. Kanpisinukuna ura watakunapi tuylla mana tukuyta, mana panpayta tuta p’unchayta muchuriq. Awqakunapis llaqtawan kuskachakuspa mana tukuyta llaqta wan muchurin. Chay watakunan karan, mana kawsay watakuna, weqe wata, k'iri wata. Peru Suyu laqtan mana atisqanta muchuriran, upallaspa siminta wesqaspa, muchuq runa hina, wasanpi muchuyninta q'epiriran. Llaqtaq cheqapaq chakatasqa, manuwan chakatasqa kaqtinmi, manaña maytapas qhawariyta atiqtin, aqu ñankunata puririshaqtin, unupi chinkaykushaqtin, tutapas wañuywan chayamushaqtin, Wamink’a Juaq Velasco Alvarado, revulusiunta paqarichin, sunqunta unanchayta hina churaspa kawsayninta ñanta hina mast'arispa. Revolusiunmi chayamuran allpa ruru hina wiqe puqusqanmante pacharaq, ñawpa runakunaq muchurininmanta pacha, irqekuna, mamakuna, waynakuna, lliw llaqtaq nunanmantapacha Revolusiuntaqa mashicharin chispuni, tarpuypi, kallchaypi, karselpi, kusikuypi, sapa p’unchay qallariyninpi, sapa p’unchay t'antapi, sapa p’uncha anchhiypi. Revolusiun peruanaqa, Reforma Agrariawanmi puririyta qallariran Allpata wajmanta rakispa cheqapaq allpapi llank’aq runakunapaq Wachukunata kutirispan saphinta p’anpacharan kay mana tukukuq Revolusiun Peruana, imaynatan sunqunchisman mukhunta churashanmaq hina. Chay raykun mana pipas revolusiun ñawpataga churakuyta atinmanchu. Reforma Agrariata yuyaymanaspan, astawan Revólusiunta munakunan chis, arariwa hina revolusiunawan kuskalla purinanchis. Wajcha runakullaq yawarninwan astawan Revolusiunta puririchinqa. Kay revolusiunmi Inti hina, wach’iyninwan wiñaypaq yana watakunata ayqechin,, yarqay watukunata ayqechin. Allin kawsayman chayasunmi Revolusiun ñankunallapi purispa. Revolusiunqa unu hina takitapas chajratapas t'ikarichin. Sullullchasun Revolusiun sutinpi, Juan Velasco Alvarado qhari qhawariyninpi, hamut'ayninpi, usqhaylla purinaachispaq, allin tajyaspa llaqtanchista sayarinanchispaq. Kay Revolusiunllan hunt'achiwanchis huq kawsayllapi lliw Peru Suyu runakunata. Ñawpaqqa kanpesinu runakuna paykuna puralla huñunakuqku, mistitaq nisti puralla, ashkha ch’iqtakuna karqanku, ashkha llaqtamanta hamushankuman hinaraq. Kunanqa lliw, misti, wajcha kanpesinu, ducturpas, chakitaqllapi llank'aqpas Peru suyullamantan kanchis Revolusiunllan chiqaqachan llaqtanchis q'aya kawayninta. Paywan purispan, hamuq watakunata taripasun, allinta llaqta takisqanta mast'arinanpaq. Revolusiunllan mana tukukuy intiqa, mana pantay ñan, puriq unu, mana thasnuy sansa. sapa y'unchaymi chawmannit'rmokasknpa inancininpi llaqta kawsayninta Revolusiunpa purisqanpi nunachis purishan, Revolujsn sayarisqanpi llaqtanchis hatarishan, Revolusiunmi llaqtaq ñannninta k’ancharin chiqapaq kunyaq nina hina Kay llaqtanchis p'unchaypi, CRONICAWAN, waranqa waranqa runakunaq qapariyninta uyarispa, sunqonkuta marq’allikuspa, nunaqta phutirichispa Peru Suyu llaqtata napaykun. Manañan hayk'aqpas ch'iqniy wayra kay llaqtapi phukunmanchu. (Wiñaypaq, wiñay kama, qispisqañan kanchis t'antapas lliwpaqmi, kawsaypas lliwpaqmi, mukhupas, rurupas llaqtarunallapaqmi. WANCLCRIUNPERN CDATA WMAPAWNAYLA
---

{{ page.transcription | markdownify }}
