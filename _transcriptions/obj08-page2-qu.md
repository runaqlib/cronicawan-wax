---
pid: obj08
page: 2
language: qu
layout: transcription
collection: transcriptions
transcription: |
  CRONICAWAN
  
  
  
  Lima llaqtapi, Iskay chunka iskayniyuq p’unchay Hawk’ay Kusi Killa 1975 Watapi
  
  
  
  _**Qanchis P'unchay**_
  
  
  
  2
  
  
  
  **Intichay**
  
  
  
  Kharu suyupin, Medio Oriente sutipug suyupin, llaqtakuna sapakutillan awqanakuypi kawsanku. Chay awqanakuq llaqtakunan kashanku Arabia, Israel sutiyuq. Chay llaqtakuna thajpi tiyanankupaqmi, qasilla tiyanankupaqmi, Batallón Perú sutiyuq wallawisanchis chay suyukama riranku; chaypin iskay chunka killa qasi tiyayta qhawaspanku tiyaranku. Qayninchaw p’unchaymi huqmanta Lima llaqtanchisman chayakanpunku; hinaspataq ancha kusikuywan, sunqupas llanllarigraq panakankunawan tupaykunku. Kinsa pachaj kinsa chunka kinsayuq wallawisakunan, wamink’a Jaime Montesinos Ampuero kamachiqninwan kutimunku, paykunan p’achallisqa kasharanku ONU qusqanp’achawan. Vamink’a Leonidas Rodriguez nisqan hinan, kay wallawisakuna ruwasqanmi, Peru llaqtanchis qasitiyayninta qhawarichinchis kay América hatun Suyupi; hinallataq qhawachinchis, llaqtanchis intuq wayqillaqtakunata. Munaykun ancha qasilla tiyayta ama hayk’aq awqanakuypi haykunan chispaq, ama hayk’aq phiñachinakuspa
  
  
  
  _Hina makinakunapi phalaspankun_ _hanaq pachapi tupanqaku...._
  
  
  
  **Killachay**
  
  
  
  Ch'askachay p’unchaytan, iskay hatun llaqtamanta alllasqa runakuna, hanaq pachapi tupanqaku. Kay hanaqpi tupaqkunan kashanku Sovietico runakuna, Norteamericano runakunawan. Qayna watakunapi kayta willasunman karan chayqa, manan pipas iñinmanchu. Ichaqa ch’askachay p’unchaytan chiqaqchakunqa. Maski hanaq pachapi q’aqyaqtinpas, anchata wayra wayraqtinpas, kay nisqanchisqa kanqapunin. Kay nisqaywanmi, kay pacha tiyasqanchispi huq musuq mit'a kicharikushan; manañan sapallan
  
  
  
  kuñachu riqsiyta munanqaku; manan ima ruwaypipas huj makillaqa, iskay maki hinachu kallpachakunqa. Hanaq Pachapi huj pachakuna riqsiypin, ashkha wataña runamasinchiskuna kashanku; chayta riqsispankun kay pachapi tiyaqkunata yachayninwan yanaparinqaku. Chay yachaywanmi allin tiyananchis q’aya p’unchaykunapaq riqsikunqa. Chay raykullataqmi phalaq makinanku ukhunpi imaymana ñuqanchismanta yachanankupag kashan (chaytan laboratorio sutiyuqwan riqsinchis).
  
  
  
  **Atipachay**
  
  
  
  Wamink’a Juan Velasco Alvarado, Qusqupi tantanakuq waynakunata, ch’uya siminwan chaynata qilqan: Munanin qankuna revolusiunpi hamut'anaykichista. Llank’anaykichismi manaña revolusiun qhipaman kutirinanpaq, ñawpaqllaman usqayusqay puririnampaq. Waynakunapaqmi, kay revolusiun ruwakushan, waynakunan kallpanta, sunqunta, yawaminta churanan, chayraqmi llallishanchks T qamamaikunata, aswantaraqmi yuyayninchista churananchis unanchayninchis hanaq pachapi phalananpaq, revolusiun aswantaraq qispinanpaq, llaqtanchis sumaq mukhu revolusiunta qhawananpaq, nuqanchis aswantaraq kawsananchispaq. Wamink’a Velascóo Alvarado, rimasqanwanmi waynakuna chiqapaq kallpachakunku, asinkutaq, takinkutaq Peru llaqtanchis rayku. Qusqupi tantanakuymi qhawachiwashanchis, imaynatan Juventud Revolusionaria nisqa, llank’ashan kuraq runakunawan kuskachakuspa, llaqtanchisrayku, Peru suyu rayku, paykuna rayku.
  
  
  
  **Quyllurchay**
  
  
  
  Colombia llaqtapi, qhapaq yachayta waqaychaq masichakunan, Instituto Linguistico de Verano, nisqanchista kunanp’unchaypi, Bogotá llaqtapi ch’atanku. Tunpasqan kashankuqullana llaqtankuta sarunchakusqankumanta; hinaspataq llaqtaqqhapaq kayninta suwasqankumanta. Llaqta runakunata t'ustusqanmantapas." Kay Instituto Linguístico de Verano nisqanchistan, Estados Unidos llaqta kamaran, llapa America llaqtanchiskunapi llank’ananpaq. Kay Intituton yaqa pisqa pachaj masichasqa runakunata huñun, kay huñusqan runakunan, mayninpiga chunchu runakuna. Ch’ataq runakuna nisqanman hinan, kay Intituto nisqanchispi hunt'achiq runakunan, huniaykunata ruwashankuman, manallaqtanchiskuna kamachisqanta hunt'achispa. Paykunapan kashan aviunninku, tiyayunan panpapas kallashantaq, chaymanta radiu ima. Chaymantas kayrunakuna hanpishankuman, llaqta masinkuta ama hayk’aqpas warminkuna wachakuyta atinankupaq, nitaq qharikuna yumayta atinankupaq. Chay Colombia llaqtapi ch’ataqkunan, ancha ch’uya yuyayniyuq kankuman; yaqapasmi, llaqtanchispipas kikillantataq ruwashankuman. Manan paykunapaq runayasqanchis allinchu, manallataq allinchu hamut'ayninchis wiñasqanpas.
  
  
  
  _Kay wallawisakunan llaqtanchisman kutimunku_
  
  
  
  **lllapachay**
  
  
  
  Yachay wasikunapi llank’aq hamawt'akunan, paykuna pura ajllanarikunku coopérativas nisqapaq umalliqninkunata. Chaypin tupanku SUTEP, SERP iskay listakuna. Yachashanchis hina, sapa watanmi, hamawt'akuna paykuna pura ajllanarikunku, paykunan ajllanku dirigentinkunata; ichaga chay ajllarikuypin rikunchis paykuna pura k’aminakusqankuta, kamachiqninchistapas k’aminku; "yarqaymanta wañuchiwa
  
  
  
  shanchis nispa" Ichaqa hawa simillatachus hina k’aminku, manan chiqaqchu kanman chayqa. Yachaykun, ancha yuyayniyuqmi hamanwt'akunaqa. Chay illapachay p’unchaypin, Yachay Wasikuna mana irqikunata chaskinqakuchu, chay ajllanankuypi hamawt'akuna purisqan rayku. Allinpaqya chay ajllanakuy kachun; hamawt'a kuna sumaqllapi tiyanankupaq; manaawqanakuyman haykunankupaq....
  
  
  
  **K’uychichay**
  
  
  
  CRONICA mit'alin, kay killapi, 27 p’unchaypi, pagarichimunqa "Edición Extraordinaria" nisqata. maynatan Gobierno kamachikamusqanmanta pacha, paqarimuranku soclalisados nisqa mit'alikuna. LLIWTAN WILLAKUNQAKU CHAY "extraordinario" mit'alipi, Qilqanqaku sumaq sunquwan aswan allin qilqaqkuna, Imaymana puririsqankuta, muchurisqankuta, huñunakusqankuta, chiqapaq, lliwtapuni rimayunqaku, llaqta runakuna yachananpaq imaynatan mit'alikunata pagarichiyku chayta. CRONICAWANPAS, chay raphikunapi rimayunqa, imaynatan kay runa simipi mit'alita llank’ayku chayta, Suyasunya, extraordinario nisqa mit'a lita, allinta yachananchispaq Imaynatas llank’akun qilqaypi chayta,
  
  
  
  _Urqunqakun ashkha_ _raphiyuq mit'alita_
  
  
  
  _Wamink’a Velasco alvarado rimasqanwanmi_ _waynakuna kallpachakunku_
  
  
  
  **Ch'askachay**
  
  
  
  Sinkupi pujllaqkuna, sinku hayhayt’aqkuna llaqtanchispa unanchanta qhasqunkupi apaspa; chunka hujniyuq waynakuna, kushkachasqa tukuyunku pujllayninta, chileno waynakunawan pujllaspa. Chaytan Castellano simipi riqsinchis, empate sutiwan, . Santiago de Chile llaqtapin pujllaranku, ancha allin sinku hayt'aqwayna runakuna; paykunan ajllasqa kanku, (Seleccionado, nispan ninchis rastelano simipia lu chila laqtanmana Paykunan rmankau cnna laqtaman aviunpi phalaspa. Marcos erón
  
  
  
  wiraquchan aswan allin hayt'anankupaq kay paynakunata yachachishan. chay kharu llaqtapin mana llallyta atikunkuchu; manataqmi ichaqa llallichikunkupaschu, kaqllan qhiparunku. Teofilo Cubillas ajllasqa wayna runan; ña pujllay tukushaqtinna, pantarapun sinku hayt'asqanpi, hinaspa wist’uta hayt'arapun. Chay raykun peruano waynakuna mana llallirankuchu. Kunan killapin waqmanta pujllanqaku Bolivia llaqtapi. Radiupin yachasun imaynatacha pujllaranku chayta.sa.
---

{{ page.transcription | markdownify }}
