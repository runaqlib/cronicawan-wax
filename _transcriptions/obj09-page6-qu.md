---
pid: obj09
page: 6
language: qu
layout: transcription
collection: transcriptions
transcription: |
  _**Huayanaypa muchuriynin**_
  
  
  
  CRONICAWAN Lima llaqtapi, iskay chunka isqonniyuq p’unchay Hawk’ay kusi killa, 1975 watapi.
  
  
  
  6
  
  
  
  **Imaynan Roma llaqta karan**
  
  
  
  _Chay Roma llaqtaq hatarichisqanmantan, hinata hasp’ishanku..._
  
  
  
  _Romulo, Remo chikuchakunas hinata ñuñunkuman karan kawsanankupaq._
  
  
  
  _Hina thunisqa wak’allañan chay llaqtamanta qhepasqa._
  
  
  
  Nisqanchispas hina, sapa kutinmi runa masinchis astawan wiñariran, astawan mirariran, hinaspataq paykuna pura qhawarikunankupaq qayllasllata masichakuyta atiranku, chayman hawanmantaq wasichakuyta qallarisqaku. Hinatan llaqtakunata paqarichimuranku, chay llaqtakunaq uqarisqanmantapas sutinta ninchisña. Chay llatakunan kashanku Egipto llaqta, chaymanta Grecia, chaymantapas kallashantaq Roma sitiyuq llaqtakuna.u. Egipto llaqtamanta ninchisña, imaynatas Nilo mayu patanpi tiyaranku, nillanchistagmi chaypi Faraon sutichasqa runakuna kamachisqanta, imatas llank’aranku, chaymanta ima uywakunatas uywaranku. Chaymanta rimamullanchistaq, imapaqsi chay hatunkaray pukarakunata hatarichiranku, imas chay pukarankunaq sutin kasqantapas. Ñan ninchisña, chaypis ayankunata panparanku, hinaspataq Apunkunata chaypi yupaychaqku..
  
  
  
  Grecia llaqtamantapas rimanchisña, paymantan ninchis, EGeo hatun Qocha patapi tiyasqankuta, nillanchistaq pikunas apunkuna karanku, Geos warmi Apunmanta niykichisña, chaymanta nillanchistaq iskay llaqtakunamanta Atenasmanta, chaymanta Espartamanta.c. Kunanñataq rimasun, ancha allin ñawpaq llaqtamantan, chay llaqtaq sutinqa Roman karan. MAYPIN KARAN Kay Roma llaqta rimasqanchismi, Po sutiyuq Yunkakunapi mast'arikushan, chaypin runakuna tiyaranku, chipikunata, uywata, khuchita ima uywaspanku. Kay Po yunka nisqanchismi, Alpes sutiyuq urqokunaq urayninpi kashan. Kay Alpes nisqaymi, llaqtanchispi Antikuna hina kashan. Chaynintan huj hatun mayupuririshan. Tiber sutiyuq, chaypis tiyankuman karan etrusco sutiyuq llaqtachakuna, chay runakunan wakawan yapuyta yacharanku. Paykunanyachayninta hap'iranku griego runakunamanta, hinaspa wanphukunapi qochantakama puriqku. Chay Tiber patankunapis, Tito Lacioq llaqtan, Romulo sutiyuq llaqtawan, huñukusqaku, hinaspa kayRoma llaqtata hatarichisqaku. Kayllaqtas t'aqasqa karan tawa markakunapi, kay tawa markakunas intusqa karan rumi pirqawan. IMAYNATAS ROMA PAQARIMU SQA Kay i llaqtaq paqarisqanmantan kashan, ancha munay huj willakuy, chaymi, niwanchis imayna pagarisqanta, ichaqa manan kayqa cheqaqchu kanman, willakuyllas, as chikallansi sut'in kanman. Hinas kasqa: Huj runas kasqa Eneas sutiyuq, paysi Afroditaq wawan kasqa, Anquisispa churin, paysi huj Troya llaqtaqthunikusqanmanta ayqesqa, hinaspa churinpuwan ayqekanpusqa. Nishuta purispas Lacio markaq patanta chayasqa, chaypis Latino sutiyug runa kamachiran;; paysi sumaq sunqullawan chaskiykusqa, hinaspa Lavinia sutiyuq ususinta warminpaq quykusqa, paykunañas Albalonga sutiyuq llaqtata sayarichisqa, chaypis Numitor kamachiq kasqa. Amulio wayqense wañuchisqa hinaspa kamachiqmanta qepakapusqa. Numitorpa ususinsis Rhea Silvia kasqa, hinaspa pay Ajlla kasqa, manankay ajllakuna qhariwan riqsichikunanchu karan, llunp’aqllas karan, mana chayqa wañuchiqkus. Kay willakuy niwasqanchis hinas, chay Silvia sutiyuq Ajlla, Marte sutiyuq Apupaq wijsallisqa kasqa, chayta kamachiq yachaspas wañuchisqa, hinaspa iskay wawachan wachas
  
  
  
  qanta Tiber mayuman choqachisqa. Manas ichaga chay mayupi mukisqakuchu, patachallamansi wijch’uykusqaku hinaspa rumikunaq hark’asqanpi qepasqaku.. Iskaynin chikuchakunaq waqasqansi, Atuq hina uywata, Lobo sutiyuq uywata achhuyachimusqa. Unu ujyaqsi chay loba mayuman chayamusqa hinaspa waqashaqta chikuchakunata tarirusqa, chinataq kasqa chayqa, iskaynintas ñuñuykusqa, hinatas uywasqa, huj michiq runa Fausto sutiyuq apakapunankama, chayñas Larencia warminwan uywachisqa runata hina: Kay warmiñas Romulo, chaymanta Remos sutita churaykusqa. Kay chikuchakuna wiñaqtinsi suwakunaman suwasqankuta qechunankupaq ñan patakunapi awyapakuqku, hinaspa q echusqankuta uywaqninkunawan rkinakuqku. Chaymanta unayninmanñas, pis taytan kasqanta yachaspa hujmanta llaqtankuta ripusqaku, hinaspa Amulio kamachiqta wañuchispanku Numitor apuschanta kamachinanpaq churasqaku. Huj llaqtata paqarichinankupaqsi, iskayninku puririllasqakutaq, hinaspa nisqaku, maypin tariwaranchis, chaypin llaqtata hatarichisunchis nispa, chay rimasqankupis phiñanarachikusqaku, hinaspa Romulo wayqenta wañuchisqa, hinaspa sapallanña sutinwan llaqtata hatarichisqa. Chayraykun reqsinchis Roma llaqtata. IMAYNATAN CHAJRATA LLANK'ARANKU Kay Roma llaqtapi tiyaq runakunas, panpa yapuyta wakawan yacharankuña, hinaspas riqsiqkuña, lanpata, khituchita, chaymanta rastra nisqanchista. Chaymanta yacharankuñas, chajranku wanuyaytapas. Yacharallankutaq trigo, cebada, ima ruruchiyta, chay rurukunawan hak’u ruwaytapas yachaqkuña molino kutaypi.. Ichaqa, chay llaqtapipas, qhapaqrunakunas aswan allin allpakunata hap iqku, aswan hatun chajrayuqsiqhapaqkuna karanku. Wajcha runakunapaqmi huch’uy chajrachakunallata rakiykuqku. Ñan paykunapas arrendire kayta yacharankuña. Kay romano runakunan awqanakuypi llallisqankuta yanaqku, hinaspa a runaman tukuchiqku, chaytan castellano simipi esclavo sutiwan riqsinchis, chay esclavo runakunan qhapaq runakunapaq llank’aqku, mikhunan raykulla i, kawsanan raykulla. Paykunan llank’asqanwan ancha hatun suntur wasikunatapas sayarichiranku Apunkuna yupaychanankupaq, chaymanta kamachiq ninkuna tiyanankupaq ima. Chay llaqtapin ancha yuyaysapa qharikuna paqarimuranku, paykunaq qelqasqanmantan imaymanata yachanchis.
---

{{ page.transcription | markdownify }}
