---
pid: obj05
page: 10
language: qu
layout: transcription
collection: transcriptions
transcription: |
  **_haqnata_ _llank'aspan cronica_ _mit'alita sayarichiyku_**
  
  
  
  
  
  
  
  Pacha paqariy illariytan, muyuchiq makinakuna mancharikuya muyun, khunununuspan kallpan wiñachin, phiña kashanman hinan muyun. Mit'alikunataq puriyta qallarinku llimp’iq unupas llinp’iyta kacha kunku. K’anchaytan yanapas pukapllinp’iykunku, ch’uyan rijch’aykunapas, kallpayuqtaq umalliq qilqakuna pas. Huj runakunaq, k'irku llank'ana wanpin, LA CRONICA mit'alikuna qayllaslla tawqanayukushan, llapan llaqtanchisman rakirikunanpaq. Chay pacha illariytan, kay mit'alipi llank’aqrunakuna wasinkuman ripushanku. Upallallan lluqsinku, pacha phuyuman haykuspa. Aqha wasikunamanta lluqsimun machaq runakunawanmi tupanku mati qhatuqwanpas tupallantaq, kin raypi sayaq wallawisawanpas, t'anta rakiq runakunawanpas, tupallantaq.
  
  
  
  
  
  
  
  **Mana mich’akuspa** Chay p’unchaymi llank’ana tukukunña. Makinpitaq apanku chayllaraq lluqsimuq mit'alita, q’uñirishaq t'antata apashankuman hinaraq. Kay lluqsiq mit'alipin. Kay mat'isqa raphikunayuq mit'alipin q’uñishanraq warmi, qhariq llank’asqan, ñaraq wayna ñaraq machuq llank’asqan hank’unkuwan llank'asqan kashan hump’iyninkuwan llank’asqan kashan, allin sunqunwan llank’asqan kashan Mana mich’akuspan chay mit'aliman llank’ananta quykunku aswan sumaq hamut'aynintan quykunku. Iskay chunka qanchisniyuq p’unchaymanta, Hawk’ay kusi killamanta pachan, yaqapa wata karanqe llapallan warmi qharikuna pacha t'ijraq mit'alita ruwayta munarqanku amaña qayna mit'alikuna hina amaña llunk'uq mit'alitachu.**
  
  
  
  
  
  
  
  **Yanaparikuy** Cronicapi llank’aq, warmi qhariku nan, kay mit'alipi llapallan llank’aq runakunawan pacha t'ijray revolusiunpi llank’anku, yanapariruspa, astawan saphinchachispa. Manan qhawaq runakunallachu sapa p’unchaymi pacha t'ijrayta yanapakunku. Qunqankuña imaynatan kay revolusiunpa ñawpaqninta llank’akuran, kunanqa sapa p’unchaymi kawsashaq kunkankuwan revulusiunta yanapakunku. Sapa p’unchaymCronicapi, revulusiunta sullullchakun. Inti lluqsiytan, sapa p’uncha llankana qallarin. Llank’aqkuna chayamunku Andahuyalas k’ijlluman, man allin wasiman, huqkunataq Grausutiyuq marraman chayankunku, chaypin wasiyku kallashantaq. **Mana suyaq** Manan kay Cronica mit'aliq wasin kanchu. Chay raykun llapallan lank’aq runakunan t'aqasqa kashan ku. Ichaqa, mana sunqunpi, nitaq hamut'ayninpichu t'aqasqa kashanku. Prado runakuna millay ruwasqanwanmi, mana wasiyuq Cronica rikhuriran, Tacna k’ijllupin wasin karan. Chaymanta pachan kunan llank'asqan wasikunapi tiyashan. Mana imata suyaspan, isqun tuyta runakuna llank’ayta qallarinku. Kaqllataq, qilqaq teletipo sutiyuq makinakuwanpas chaskikunaq willakuyninta llank’ayta qallarinku. Tiqsimuyuriymantan apamunku chaskikunata.**
  
  
  
  
  
  
  
  Astawan llank’akuqtintaq wasipas kuyukachanraq. Chay wasipi, llank’allankutaq tumaqaya llaqtakunamanta willakuqkuna llaqtanchismanta qilqaqkuna, llank'anamanta qilqaqkuna, hamut'ay qilqaqkuna, Cronicawan mit'alipi qilqaqku na, phutu urquqkuna. Arwisqa runa hinaraqmi. **Ruwanakuna** Kay wasipin, llank’anku chunka mit'ali ruwaqkuna, paykunan Deportes nisqamanta qilqanku. Allin pichasqan wasi kashan qayllasllan wanp’arkunapas, qupa churanapas ch’usaqllaraqmi kashan Thaqllan kashan, manaraq kawsa phutunmanchu hinaraq mawk’a intiwatanapas isqun tuytan watashan. Chay tuytan lliwpas kawsariya qallarin. Chaskikunaq kamachiqninn chayamun, llapallan kamachiqkunapa chayamunku. Paykuna llank'anata rakirinku, sapanka mit'alipi runakuna tan llank’ananta rakirinku. Ch'ulla ch’ullamantan qilqaqkun chayamuyta qallarinku, paykunapun rimanku, qaparispan rimanku. Llapallankun ancha llank’ayta munanku. Chay wasi ukhupi wanp’arpita phutu hurquqkuna llank'ananpaq allchakuyta qallarinku, hurqusqakuna qhawanku, rimanku ima. Chay rijch’ay hurquqkunapan yaqa llapallan makinakupas, manan Cronicamantachu. Pisillan Cronicaq qusqan qa. Chaypipas rikushanchismi, imaynatan kay pacha t'ijrayta yanapakun ku chayta. Ch’uyan kashan. **Llank'ana qallarin** Kay qilqana wasin llapallan hank’unwan sapa p’unchay kawsariyninta kawsan, mit'alita qhawanchaspataq, hujmanta runakuna rimariyta qallarinkutaq. Kaymi Kanman, hinan kanman nispan rimarinku. Llank’anatan rakinku, llank'aq runaq ñawpaqninpi. Chawpi tutaman tañan, Cronicapi llank’aqkunataq kushkan llank’ananpi kashan. Mundial, Variedades mit'alikunapi llank’aqkunataq usqaylla llank’ashanku. Andahuaylas k’ijllupin ichaqa aswantaraq llank’ana wiñariyta qallarin. Kay qilqana wasin hank’ukunaq chawpin hina, chaypin llank’an wiñarinqa mit'ali tukukunankama "kuki hinan llapallan runakuna l, puririshanku. Tiqsi muyumantan wajyamunku. Llank’ana tukuyashanman hina manan mayninta wayraq haykunan "kanchu, phuyu hinaraqtaq sigarru q’usñinpas wasipi muyukachan. Aswantan kay wasiq q’uñiriynin yapakamun. Runapas mat'i yapakmun. Qilqaqkunan k’ijllukunaman, phutu Phurquqkunapuwan lluqsirinku, iskay punin rinku. Usqayllan lluqsinku. Chakipi, karupi iman purinku. Huqkunataq mana allin, mawk'a Cronicaq karunpi puririnku. Llapallan suyunchistan chay karukuna purirqanku **Ch’usaqyay** Samanaman, hinan qilqana wasi chayaykun. Ichaqa hujkunaqa chay
  
  
  
  
  
  
  
  raqmi llank’ariyta qallarillankutaq, hamut'aypa kallpanpi qilqaqkunapas qilqayta qallarinku, rimanku, willaykunata chaskinku, lliw Peru suyuntin pi llank’aqkunamantan chaskikunata qilqanku. Umalliqpa qilqanan wanpas, ñawpaq asnaq panpapin mana allinta sayashan. Mana allin ruwasqan kay wasi kashan. Kunanllapaqmi kay wasiqa. Qarapa k’aspillawanmi ruwasqa kashan. Q'ala panpallan kay wasiqa, qayna mawka tiyanakunallatan churaykunku, ama nishu q’ala kananpaq. Chay tiyanakunaqa karan Pradukunaq panakanmantaraqmi. Chay q’ala wasipin, allin kanman hinaraq kay thanta tiyanakuna sayashanku. Chawpi p’unchaytaq hujmanta llank’ana kawsariyta qallarin. **Hatun llank'ana wasi** K'ijllukunamantan qilqaq runakuna kutimunku, hinaspatas qilqayta kachaykunku, lliw qhawasqankuta Phutu hurquqkunapas llank’allankutaq ancha tuta wasipin llank’anku. Chaymantan phutukuna qilqana wasiman kutirimullankutaq, "contactos" sutiyuqta, chaymantan aswan allin kaqkunata ajllanku. Paqarisnintin mit'alipi lluqsinanpaq. Chay qilqana wasitaq, hatunllank’ana wasi hina wiñarun, imaymanatan ruwanku, makinakunapis qilqanku, sayarinku, puririnku, wajyasqankuta chaskinku, teletipo nisqancnis makinakunapipas willakuykuna chayamuyta qallarinku. Chay chaskikunan pachantinta kuyurichinqa. **Wiñariy pacha** Inti haykuytataq, mana sayay wiñariyta qallariykun, kinsa tuytataq qilqarakikuna chayamunku, paykunansapanka qilqata, sapa raphiman rakin Chayamullankutaq qilqa umanchaqku na. Ruwanaqa wiñarishantaq. Mat'illan k’aytan ilank’ashanku. Kusikuytan llank’anku, rimanku, chay q’usñukhupi. Warmikunapas, qharikunapas purikachanku. Mayninpiqa, sayk’usqan purichanku. Cronica mit'alitaq ña paqarimushanña. Ñawpaqin raphita qispichishankuña. Aswan allin chaskin chay raphipi rinan. Allintachus chaskikunqa, icha manachus, chaytan rimakushan, allinchu kay pacha t'ijraypaq kanman icha manachu. Manan ichaqa tatinkuchu. Munan kupunin llank’ayta Pacha t'ijray mit'alita sapa p’unchay ruwananku. P'unchay hunt'atan Cronicapi llank’akun, tutayaqtañan umalliqkuna, qilqaqkuna ima, llank’allashankuraq, Sapanka Cronicaq raphinkunan qayllaslla lluqsimuyta qallarinku runakunaq qilqasqanwan. Chaymantan VIRU llank'ana wasita chayanku. P'unchay puririsqanman hinan mit'ali tukuyukushan. Cronica mit'alin kawsarishaq paqariyta qallarimun. **Kuyukachay** Kunanñataqmi ch’uyayayta kay
  
  
  
  
  
  
  
  wasi qallarimun. Runakunaq qapa risqantan uyarikun, asikuytapas uyarikun, kusikuypas t'uqyanraqmi. Mayqin kay k’uchupitaq llank’aqkuna qilqaqkunan willakunku. Teletipo nisqanchistaq phiñakuywan kallpachasqa hinaraq hawallaqtakunamanta willakamuyta qallarinku. Maypin Andahuaylaspi phutu hurqusqanchis kashan, nispan qaparispa tapukamunku umalliq wanparmanta pacha. Sisi hinan phutu hurquqkuna kuyukachanku. Nan tutaña, pusaq tuyñan, mananmakinakuna sayanku imapaqpas manallataq unu t'inpuchiqkunapas samankuchu. As, asllamantan llank'ana pisiyayta qallarin, qupa wisch’unakuna hunt'aña, wanparkunapas ch’iqirisqa, panpapas qilli, sigarupuchukunayuq imaqipakapun. Llank'anan tukurukuqtintaq, qiiqaqkuna Cronica wasita saqipuyta qallarinku. Huqkunaqa qipakunraq qilpasqan kuta allchaspa, rijch’aykunata qhawaspanku. Tutanta llank'aqkunataq, na llank’anata chaskikushankuña. Manan Cronicapi, imayniraq mikhuna tanpu kanchu, hawa k'ijillukunapin qilqaqkuna mikhunku, utaq qhatuq warmikunaq apamusqanta rantikunku. I Ichaqa, nitaq kay mana allin wasipas, mana wasiyuq kaypas, Cronicapi qilqaqkunata llan k’ananpi kusikuyta pisiyachinchu Sapa p’unchay, sapa tutan kay revolusiunpi paqarisqa runakuna llank'anku kay revolusiunpa mit'alinpi.
  
  
  
  
  
  
  
  Sapanka Cronicaq raphinkunan qayllaslla.
  
  
  
  
  
  
  
  Chayna huñunakunki Cronicamant. rimanankupaq.
  
  
  
  
  
  
  
  hurqusqankuna qhawanku. rimanku ima.
---

{{ page.transcription | markdownify }}
