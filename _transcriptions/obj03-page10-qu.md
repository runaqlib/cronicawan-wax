---
pid: obj03
page: 10
language: qu
layout: transcription
collection: transcriptions
transcription: |
  _**LIMA LLAJTAQA**_
  
  
  
  _DANIEL CASTRO_ _Benigno Ovando Campana_
  
  
  
  **Hawan k'anchajllan ujunmantaqa ayqenapajmi**
  
  
  
  Limaqa Perú Suyuq pupunmi. Limataqa Francisco Pizarron paqarichiran. Chaymantan criollukuna machu apuskikunanmanta Emancipacionpi llaqtanta qechuspala MADRE PATRIA NINKU, Limatataq, La Tres veces coronada villata unanchanku. Kaypin wasichakunku HATUN KAMAYUQMANTA tukuy autoridadkunapas. Chaymanta kaypi llaqtachakunku qhapaq provincianokuna, diputadomanta, senadormanta qhepaqkuna. Chaymanta empleadokuna tukuy Republicamanta hamuspanku; paykunapaqqa manan kanchu llank’ana, pisillan; varayoqllapaqmi. Kay Limapiqa kantaqmi imayman wasikuna. San Isidrupi, Miraflorispi, musuq gagé urbanizaciunkupipas aswan munayraq. Chaymanta centro de Lima nisqapiqa waqchay waqchayllan. Chaymanta PP.J.. (pueblos jóvenes) piqa manchay manchaymi, esterachamanta, ltachakunamanta hatarichisqa. Qhapaq qulqi sapakunaqa allin saqsasqan kanku; churinkunapas allinpropinayuq sapa semana. Paykunaqa aychatan mikhunku, lecheta (ñuqñuta) litro litrota. Alqunpas kilutan aychata mikhun. Icha waqchaqa manan reqsinchu manan lank’asqan allpanchu Paykunapaq-qa sirvientapaqpas cuarton kan. Ñuqayku waqchapaqtaq huq cuartu nisqalla, chaypin puñuyku ch’ulla paja collchunpi suqta. pusaq, chunka churiyku. Paykunapaqqa último modelo carru sapa wata, warminpas, churinpas sapan kan carruyuq. Ñuqaykupajqa omnibusllan, microllan; chata, chata sardinas hinata
  
  
  
  apawanku mayninpitaq chakillapi karu karuta purinayku. Kay Limapiqa; mayninpiqa mistipa aswanmi chiqniwanku serrano kasqayku rayku. Hipocritallañan, ñuqaykumanta imallatapas munanku chayllanrunata hina rimapayawanku. Icha kunan siminchis oficial kaspa, ñan tukuy runapas yachayta munankuña. Hayk’aqtaq paykuna huqpalabrallatapas rimankuman karqan. Aswan kunan profesorpas runasimimanta kaykuman. Imay yachachinallata yachakusaqku rimayta yachaspañaqa. Limapiqa tukuy servidumbripas sierrallamantan kanku, paykunapas mañacha p’enqakunqachu siminmanta. Kay Lima llaqtapiqa gringomanm. riqch’akuyta munanku. P'achanpas importadullan munayninku. Lapatunpas inglésmi pisqa waranqa soles valen. ernunpas inglesllataq. Manacha ñuqayku hina wakillan polistelchaman aypan chaypas pantalonchalla parada qhatupi chhalayku. Rantiy rantiy rebajachikuspa. Chaymanta kay Limapiqa mayninpi mikhuspa mana mikhusparaq llankaspa tuta p’unchay, churiyku doctor manta chaskikuspaqa limeñawan casarakuqtin warminñataq paypas sirviente punkullapiña chaskiwanku manataq sullk’a wayqinkunatapas yanapankuchu huq sullyawanpas Chaymanta Jefe, Jefesito kaspapas "patronninpa" "judioq" llunk’un kanku. Manañan serrano kayta munankuchu, tizallaña purispanku. Chaytan kay llaqtapi wawaykupas yachanku, el medio ambiente nispaimacha chayqa nuqaqa uyarisqallaytan niyki.
  
  
  
  Chaymanta "allqu p’asñakuna" (perri—choli): modasman haykuqtinkuqa manaña moda wasi, fabricapi, salon bellez api, llank’ayta munankuchu. Warmi kunanminku tususpa se gana bien nispa lluqsinku wasiykumanta pas. Chay khunkutan kay Limapi yachanku. Joven bien plantaduwan kasarapusqanku. Chay runaqa mananoficioyugchu, "te espero a la hora de salidallatan niku"; puñunkutaq p’unchayta tutayachispa. Chaynata provinsianu a runah’una Limamanta rimanku: Ñan rimashaykuña sami runa, yupaychasqa wiraqucha Benig no Ovando Campanawan, Puesto de Periódicos chimpanpi, Apurimac—Carabaya esquinapi. Payqa supaytan runasimita t'uqachin, waynaywayna llank aspa. CRONICAWAN: Wiraquchay yuyayacharankichu CRONICAWANTA martes martes lloqsiqta ima sumaq harawi takikunawan? BENIGNO OVANDO CAMPANA: Mana tapusqaykita uyarispa nisayki. Imaraykutaq nuqatari rimachiwanki chaymanta chaninchawanaykipaq. Tapuwasqaykimanta nisayki. Manan rikunichu nitaq yachanichu. Chaychus nisqayki hina chayqa kusan. Chay RUNASIMI OFICIALIZACIONQA, hanaqman uranman wankin hatarichinapaqmi wamink’a Velascopaq. CRONICAWAN: Willakuwaya Limamanta, Qusqu llaqtanchismanta?. BENIGNO OVANDO CAMPANA: Ñuqaqa. Limapipas Qusqupipas allintan kawsani. Ñuqaqa llank’aq runan kani. Runamasi yanapaq; chay raykun kay Lima llaqtayman waqmanta kutirrimuni. Qullqiytan Qusqupi apapauwanku mana sutin yuyariy runa.
  
  
  
  Chaymi Mocoraysi chaymi Mocoraya chajraytapas wisch’umuni. Quiquini na t'anteriaytapas mana schaninpi chhalamuni. CRONICAWAN: Hayk'a watayuq mi kanki wiraqucha Ovando? BENIGNO OVANDO CAMPANA Ñuqaqa isqun chunka (91) huqniyuq watayuqmi kani, ñan isqunchunka ishkayniyuqmanña rishieni, Nisqaykihina waynay waynaraq llank’ani. Tutachallamanta phawaspa, Periodicut vendespa, karupi tiyaspa kusi kawasayj ususiykunawan qatayniywanpas CRONICAWAN: Imataraqcha pacha kawsayniykipi mana rikurankuchu, willawaya? BENIGNO OVANDO CAMPANAWayqiy warmillan mana wanaq anquypi simiypi. Icha sema chayt willankichu. Khunku nispapascha sutiyamuwankuman. Chay manta panakaypas "mal ejemplo" ninkumancha.
  
  
  
  CH'AJWAY WASI MANCHARINA ÑAWIRAQ SIMIRAQ HANRA HANRA
  
  
  
  ÑAN TAQARIKUQ PLAZA 2 DE MAYO patapi puriy purila nikusu
---

{{ page.transcription | markdownify }}
