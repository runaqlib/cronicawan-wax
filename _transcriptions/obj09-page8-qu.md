---
pid: obj09
page: 8
language: qu
layout: transcription
collection: transcriptions
transcription: |
  _**ARARIWA**_
  
  
  
  _Haylli qhari,_ _haylli, kayqa maki,_ _kayqa hunp’iy._
  
  
  
  **¡ayaw haylli!**
  
  
  
  Qharikuna Ayaw halli, ayaw halli, kayqa maki, kayqa hunp’iy, kayqa taqlla, kayqa sukalWarmikuna Haylli, qhari, haylli. Qharikuna Ayaw halli, ayaw haylli, maypin Nust'a, maypin Sijlla, maypin mukhu, maypin haylli! Warmikuna Haylli mukhu, haylli. Qharikuna Ayaw haylli, ayaw haylli, qhapaq Inti, Apu Yaya, qhawaykuriy, samaykuriy. Warmikuna Haylli Inti, haylli. Qharikuna Ayaw haylli, ayaw haylli, Pachamamaq wijsallanman, yurinanman, rurunanman. Warmikuna Haylli Pachamana, haylli. Charkuna Ayaw haylli, ayaw haylli, kaymi Ñust'a, kaymi Sijlla. Warmikuna Kaymi qhari, kaymi hunp’iy. Haylli qhari, haylli..
  
  
  
  **haray harawi**
  
  
  
  Aquy rakichu, Qoya rakiwanchis, t'iyuy rakichu, Nust'arakiwanchis. Sijllallay, chinchirkuma kaqtiykicha, umallaypi, sunqu rurullaypi apaykachaykiman. Unu rirpu llullan kanki yakuy rirpu pallqun kanki. Maytataq sallawan qaynaykunichu; chay pallqu mamaykin wañuypaq rakiyninchisqa, chay awqa yayaykin wajchayninchisqa. Ichapas Qoya Qhapaq Apu niqtinqa, wakitaq tinkusun Apuntq t'inkuwasun Chay asiq ñawiykita yuyarispa utinipun chay pujllay ñawiykita yuyarispa unqoyman chayani. Chhikalla, Inkachhikalla, sinu raqaynilawayqan sunqoyuqchu tiyankiYakuta yaqta waqaspa Qantu patapi. sapa wayq’upi suyayki, sijllallay... (Guaman Poma de Ayala, huñusqan).
  
  
  
  **Atuqmanta uritumantawan willakuynin**
  
  
  
  Huj Atuqsi kasqa, hinaspa Killakama riqsinanapaq riyta munasqa. Mana raphrayuq kaspa, mana phalayta atispa; tuta p’unchay, imay na chayananta yuyaymanasqe Mana Killata riqsisaqpuninnispas mana puñuytapas allintachu atisqa, manañas puñuytawanpas tarisqañachu. Sapallansi puriqpas, mana pita uyarispa, sapallansi rimaqpas, ñasKilla riqsinanmanta wañuyusharanña. Chaypi yuyaymanashaqtin, Kunturmanta yuyarisqa, -Icha pay aparukuwanman, ichataqchus sapallan phalaspa, washkhata watarapuwanman, ñoqa sapallay wichanukunaypaq - nispas Atuq ukhullanpaq rimayta kachaykusqa.. Chayqa, Kuntur mashkhasqsi risqa; hinaspa tariruqtintaqsi, hinata Kuntur niykusqa: Imataq kanqari, imaraykutaq wasiykamari chayaykamuwanki, imachatataq munashnakiri— Atusqñataqsi p’enqarikuspa, k’umuykachaspa ima niykusqa: Mañakuqniykin hamushani— Imatataq mañakuwayta munashanki —, nispas Kuntur niykusqa. Wiraqucha Kuntur, Killa riqsiytan munani, manataq raphray Killakama
  
  
  
  chayanaypag kanchu chayqa, aparukuwanaykipaqmi hamushayki -nispaq Atuq tukuy sunqoywan mañaykusqa. Nishu wiran qanqa kashanki, manan q’epiyta atiykimanchu —nispas Kuntur Atuqman nisqa. Chayqa Atuqñataqsi, astawanraq p’enqarikuspa, hinata niykusqa: Manañataq q’epiwayta munankuchu chayqa, qan sapallayki phalaspayki kay washkachata killamanta warkuranpuway, kikiymanta wichakunaypaq, amayari hinachu kayNispas Atuq, suni washkhata haywaykusqa, ama hinachu kay, warkuranpullaway - nispas Atuq mañaykusqallataq.n. Paqarin pacha illariytan warkusqataña tarinki- nispas Kuntur nillasqata. Atuqñataqsi, kusikuypi mana yachay, q’osti ripukusqa. Chayqa illariqtin hinas Atuq, wan kurayaqta washkhata tarisqa, hinaspataqsi kallpachakuspa seqapakuyta qallarisqa. Llapanta qhawarikuspas kusisqallaña seqapakusqa -Mama Killaman chayaykusaq-nispa. Ñan chayarushaniña, kayllañan kashan, ñan Killaman chayarushaniña Nispas kusisqallaña astawanraq seqasqa..
  
  
  
  Hina sasawan seqapakushaqtinsi, ja, ja, ja, ja,; asikusqanta uyarisqa, astawansi qhawarikuspa wichasqa; hinaspas aswan ch’uyata ja, ja, ja, asikusqanta uyarisqa... Pitaq ñuqamanta asikushan, ñachu icha Killapiña kashanipas, hinaspa ñuqamanta asikushanku -nispas qhawarikusqa, hinaspa ja, ja, ja, asikusqanta uyarillasqataq. —Pipunitaq, kay asipaywaq lanlakuri kanman.— Nispas allinta qhawarikusqa, hinaspa sumaq phawashaqta Jhntutai tariruna manas asipayasqanu, nintapunis Jritukuna wajyanakunku riki.. Chay wajyakuqantañataq, -ñuqamanta asikushan - nispa Atuq nisqa. yrituñataq, ja, ja, ja, jajay nispa napaykusqa. Atuqñataqsi, phiñas qallaña —ama asipaywaychu yaw qellak'alla, ama asipaywaychu yaw k’illichu senqa; pitaq qanri kanki, ñuqamanta asikunaykipaq, yaw choqllosuwa -nispas k’amiykusqa. Jrituñataqsi, ja, ja, ja jay nispa rimapayasqa, -manan asikunichu ninata— Astawanraqsi Atuq phiñakuspa, astawanraq k’amiykusqa: — Qella k’alla, maypis uritu kawaq, suwa k’allan qanqa kanki, opa k’allan kankinispa k’amiykusqa. MANA IMAMANTA K'amisqa Urtuñataq, sapa phalaspa washkhata k’utupakuyta qallarisqa, k’utuqsi, phawaqsi, hujamnta k’utuqsi, kaq huj manta phawaqsi, chikanta ayqerispansi, humanta k’utuq achhuykuq. Astawanraqsi chay rayku Atuq k’amirusqa, ama washkhayta k’utuychu, yaw suwa k’alla -nispa; ama k’utuychu yaw millay senga k’allaNispa. Jrituñataqsi phiñarikusqa, hinaspa Atuqpa washkahanta kuchurusqa. Ancha mancharisqallañas Atuq, phuyu ukhuntakama urmayusqa usqhaylla, sapa qhawarikuqtinsi aswan usqhayta urmashasqa. Hinaspa qaparikuyta qallarisqa, "lijllaykichispi chaskiykuwaychis, punchuykichispi chaskiykuwaychis" Nispa. Manataq pipas uyariqchu chayqa, panpapi ñut'ukunankamas urmayusqa. Hinatan mana killata reqsispa Atuq wañukapusqa.
  
  
  
  _Kay Kunturmansi mañaykukuq Atuq risqa._
  
  
  
  **mamaypaq qelqa**
  
  
  
  Manaraq kusikuyniyki.." makiymanta, pawqar raphra pillpintu hina ripushaqtin, manaraq asiyniyki, ñawiymanta qunqay k’anchaq illapa hina ripushaqtin, manaraq waway niwasqayki, ñuqa ukhumanta, q’aqya hina tuyllapi ripushaqtin, manaraq sunquymanta, pukayachiq khuyayniyki pisiyaq p’unchay hina ripushaqtin, manaraq tuta chayashaqtin usqhaylla arphaykiman chayananpaq lulukuywan sanchasqa qelqasqayta siwar q’enteq raphranpi apachimuyka Qanman chayananpaqmi pisi ñanta, kay qelqasaqaypuririnan; Qanman chaynanapaqmi sunquymanta sunquykiman puririnan, llakiymanta, llakiykiman. Qanman chayananpaqmi, sispa ñanllata puririnan qhasqoymanta, yasqoykiman, ñawiymanta, ñawiykiman makiymanta, makiykiman; sirk’aymanta llanthuykiman. Pisi ñantan puririnan; ichayari chayaykunman ichayari q’oñishagraq sunqoykipi pakaykunman, ichayari wawallaraq marq’aykipi k’uytuykunman. Kay llaqtapi lliw phuyuta ithirichispan wayrallaraq qelqamuyki,
  
  
  
  Lliw khallwatan ajllariniyuraq kaqpi qelqanaypaq, hinaspataq mañaykuni, pukataraq kay sunqoyta makiykiman chayananpaq Tuylla rinki, nispan kamachini ñawiypi chhullanta ujyarichispa, hinaspataq mañaykuni chhullataraq kay nunayta mat'iykiman churananpaq Hinaspataq mañaykuni sunqonta p’uytuchispa sunqoytawan arphaykiman churananpaq. Amalla kaykhallwa suchikusqay llakiqtachu, qan mamayta tarichunchu, Amayari waqaqtachu sunqoykita kay qelqasqay tarichunchu, amayari phutiqtachu qhasqoykita kay takisqay tarichunchu. Ichayari kusishaqta t'ikapi hina phanchishaqta ñawiykita tariykanman. Hinataña tarispataq usqhaylla kutimuchun sunqoypi mukinanpaq hinataña tarispataq usqhaylla kutimuchun qhasqoypi wañunanpaq hinataña tarispataq usqhaylla kutimuchun sunqoypi p’anpanaypaq
  
  
  
  William Hurtado de Mendoza S. harawisqan.
---

{{ page.transcription | markdownify }}
