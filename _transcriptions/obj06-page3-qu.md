---
pid: obj06
page: 3
language: qu
layout: transcription
collection: transcriptions
transcription: |
  **3**
  
  
  
  _**Llaqtachismanta**_
  
  
  
  Cronicawan Lima llaqtapi, pusaq p’unchay Hawk’ay Kusi killa 1975 watapi
  
  
  
  **Watantinpaq soya asiytita rantinchis**
  
  
  
  Tawa chunka hujniyuq, waranqa isqun pachaj toneladas métrica soya asiytita rantin Empresa Nacional de Comercialización de Insumos (ENCI)), hawa llaqta qhatu kunapi, Quya Raymi killakama llapan llaqtanchisman aypananpaq. Chaynatan willakamunku Ministerio de Comercio "Carta Semanal" mit'ali qilqankupi; nillankutaqmi kay qilqa
  
  
  
  rimayninpi, asiyti rantisqankuwan manan pisipayanqachu asiytinchis, hinamantaq, allin chaninchasqa qhepanan. Kay qilqa, yapamullantaq, rimayninpi, wataq tukunanpaq, ishkay qhepa killakunapaqtaq, rantikunqaraqmi soya asiytita; isqun waranqa pachajninpi toneladas métricas chaninchakunanpaq Asiyti rantisqankuwantaq, chayraq
  
  
  
  hunt'akunqa llapa watapaq yuyasqanku hina, kamachiqninchispis ñan kamachikamunña sóya asiytita rantikunanpaq. Watantinpaq, asiyti rantinankun chayanqa pisqa chunka hujniyuq wairanqa tóneladas métricasman, chaynatan, yuyaychakuran qallariy watamanta pacha.
  
  
  
  _Arequipapin sayarichinqaku llank'ana wasikunata_
  
  
  
  **Cofide yanapanqa arequipa llaqtaman**
  
  
  
  Corporación Financiera de Desarrollo (COFIDE) sutichasqa urganisasiunmanta yuyaychankuña, Empresa Administraora de Inmuebles del Per EMADIPERU) urganisasiunman mast'arinankupaq qulqi maña kusqankuta, kinsa chunka hujni yuq hunu sulista "Parque Industrial de Arequipa -3a Etapa qispichinankupaq. Kay qulqi mañakusqankuwan paqarichinqaku Arequipa llaqtapaq mink’a llank’anata, hinamantaq wakinta waqaychanqaku Activos Fijos Nacionales chaninta rantinankupaq. Mañakusqanwantaq, Proyecto Arequipa nisqankupi mast'arin qaku Parque Industrialta, pacha kinsa chunka tawayuq, waranqu pisqa pachayuq metrus cuadradusninpi, kikinllantaqmi ñawapaq niqin, iskay niqin mit'akunapi hunt’achikunqa qallarisqa llank’anankuta.
  
  
  
  Qispichinqakullataqmi huj p’unquta, waranqa tawa pachaq metrus cubikusninpi, unu waqaychakunanpaq Parqué Industrialpaq tawantin mit'akunapaq. Qispichinqakullataqmi huj p’unquta, waranqa tawa pachaq netrus cubikusninpi, unu waqaychakunanpaq Parque Industrialpaq tawantin mit'akunapaq. Kinsa ñiqin mit'a allpanwantaq Parque Industrial kuskachakunqa mast'arikuyninpi, suqta pachaj tawa chunka isqunniyuq, waranqa metrus cuadradusman. Kikinllantaqmi kinsa ñiqin qispiynin kaqniwan qispichikunkallataqmi qispi, qara llank’ayta plásticos, alcohol, resortes, clavos, condensadores eléctricos rectificadores industriakunate SENATI yachaqwasintawan allimast'arikunanpaq. Yuyaychallashankutaqmi, allinta ñawinchaspa, maypin paqarichinqaku Complejo Electrónico Peruano wasinta.
  
  
  
  **Latinoamerica llaqta paparayku tantanakunku**
  
  
  
  Kay p’unchaykunallapi, Lima hatun llaqtapi pagarichinku Primera Reunión Latinoamericana de Coordinación de Actividades de Investigación y Producción de Papa, chunka pisqayuq wayqinchis llaqtakunamanta, delegandunkuna tantanakunku, papamanta yuyay hap'iyninkuta mast'arinankupaq. Kay hatun tantanakuyta pagarichimushanku qispichiyninpi Centro Internacional de la Papa urganissasiun La Moliha, Universidad Nacional Agrariamanta pacha, kay Lima llaqtanchismanta. Yuyaychanqaku kay tantanakuypi, imaynatas sapanka llaqtapi purichishanku papaq nawinchasqankuta, chayman hina llapa Latinoamaerica llaqtanchispi papa allin kusa mirananpaq.
  
  
  
  Yuyayshanchisraqmi, kay qhipa p’unchaykunapi papa rayku huñunakusqankuta Centro Intemacional de la papa umalliqninkuna, La Molina Universidadpi, chaypin unanchayuranku allin yuyayninkuwan, kay pisqa ñiqitantanakuyninkupi tawa hunu dularis qulqi chaninchakunanpaq papata allinta ñawinchakunanpaq, hinamantaq 1976 watapi yuyayninkuta ñawpachinankupaq. Kay qulqiwantaq sayachinqaku qispichiyninpi Proyectas Básicos de Investigación y Promoción de recnología nisqata, chayman hina, allin ñawinchaspataq papa tarpuy mast'arikunanpaq, llapa wajcha llaqtakunaman, chayman hina papa kusa auin mirananpaq kay llaqtakunapi.
  
  
  
  _Kay hina sumaqtan papa tarpukushan_
  
  
  
  **puno llaqta mañakamun inc paqarimunanpaq**
  
  
  
  PUNO, Hatun K’uskikilla (CRONICAWANPAQ).— Memorial qilqata apachimunku Puno llaqtamanta pacha, kawsaqllaqta organisasiunkuna, Instituto Nacional de Cultural (INC) umalliqninman Kay memorial qilqapi mañakamushanku I.N.C. wasi, Puno llaqtapi qispinanpaq. Churakamullankutaq I.N.C. hatun wasiman qilqaapachimusqankupi, kay Lima llaqtapi, allinta hamut'ayninkuta qilqaspa, hinamantaq sumaqta chaninchakunanpaq llapa Puno llaqtapaq. Yuyaychayllankutaq kay mañakuyninkupi, imaynas Puno llaqtapi, kikin llaqtaq sunqunkupi, yachasqanku llanllarishan, chaypin kashan, pachaj wasapay qhapaq yuyayniyuq organissiunkuna, chaypin, llapa runapis kawsayninkuta kushkachanku sumaq llunp’iyninkuwan, llaqtaq takiyninwan, makinkupi ima sumaqqispichiyninkuta, hatun yuyayninkuta, kikinllantaqmi kuraqninkuq llank’ana saqisqankuta, kay p’unchayninchis kama, allinta waqaychaspa. Tukuy yupasqanchis imallaqtan saminchasqanmi, astawanraqtaq paykunapis yuyayninkuwan llaqtaq yuyayninta kallpachayunku. Chay rayku mañakuyninkupi ninku, Puno llaqtapi ñan pagarimunanña Instituto Nacional de Cultura filial wasi, llaqtaq q’uchunkunanpaq, qhipa watakunamanta pacha, chaynata mañakushanku. (unan pachapis llapa masichakuykunan wajyaykamunku, mañakuyninkupi, allinta chaninchakunanpaq Yuyaychayllankutaq Dra. Martha Hildebrantta imayna runasimitapas chanincharanku kamachikuq ninchis, llapa Peru llaqtanchispaq, kikinllatataqmi kay rimayninchis, llaqtaq, Qhapaq yuyayninwan kushkachakunan chayraqcha llaqtanchista allinta chaninchakunqa.
  
  
  
  _Sumaqta q’uchurikunku Puno llaqtapi._
  
  
  
  _Paypa_ _makinpin_ _kashan._ _Puno_ _llaqtapi_ _wasi_ _paqarinan_
  
  
  
  _Puno llaqta uyarichikunanmi kay chanin mañakuyninpi, chayrayku ñan sayarinanña Instituto Nacional de_ _Cultura, filial wasi._
  
  
  
  **Minpeco mineralninchista thalan**
  
  
  
  Kay watapi, tawa qallariq killakunamanta pacha Minero Peru Comercial (MINPECO) nisqa masichakunawan, wanphukunapi apachin mineralninchista, allin chaninpi thalakunanpaq: Peru llaqtaq hawa lqhatukunapi llapa tiqsimuyunninchismanta. Chaninchakunanmi, pachaj isqun chunka pisqayuq hunu, iskay pachaj pisqa chunka pusaqniyuq dolan qulqipi. Llaqtanchis chaninchasqa qulqinchispin qanchis waranqa, pisqa pachaj isqunniyuq hunu, pusaq pachaj tawayuq waranqa sulis. Chaynatan riqsichiwanichis Ministerio de Comerclo "Carta Semanal" mit'ali qillqankupi, nimullankutaq kinsa qallariy killakunapi, mineralninchis thalakuran pachaj tawa chunka suqtayuq hunu, iskay pachaj jtawa chunka qanchisniyuq dolar qulqipi. Aytiwa Puquy killapitaq thalakuran tawa chunka isqunniyuq hunu chunka hujniyuq waranqa dolar qulqipi. Llapa mineraikunamanta, astawanmi thalakuran, anta mineral blister, zinc concentrado, titi allin hunt'asqa, qulqi allin ch’uyachisqa. Yapakamullantaq thalakuyninpintimanio, lamato, elumo, estano, maio, mercunio, moubdeno, telurio, tungsteno mineralkuna.
  
  
  
  **Quwi aychapis proteinas kallpachayuqmi**
  
  
  
  Quwi aycha allin proteinas runa nkallpachayuqmi kasqa, Perú llaqtanchispipis sapa wata aycha mikhuynin yapakamullashantaq. Chaynatan chaninchayunku yuyay hap’iyninkupi, Departamento de Nutrición, Centro Nacional de Investigaciones Agropecuarias, kuskachakusqa organisasiunkuna, La Molina Suntur Hatun Yachay Wasimanta pacha. Ñawinchasqankutaq chaynatan riqsichiwanchis, maypin quwi aycha allin ashka proteínas runa kallpachayuqmi kasqa. Chaynatan chaninchayunku: Quwi aycha 20.3 o/o proteinas runa kallpachayuqmi Waka aycha 1, 5 o/o proteínas runa kallpachayuqmi Wallpa aycha 18.3 o/o proteinas runa kallpachayuqmi. Chita aycha 16.4 o/o proteinas runa kallpachayuqmi. Khuchi aycha 14.5 o/o proteínas runa
  
  
  
  kallpachayuqmi. Hinamantaq nimullankutaq rimayninkupi, quwis kusa allinta miran, juywaykuntaq pisi qulqillawan, aycha mikhuynintaq misk'i q’aparishaq mikhuymi. Rimallankutaq: Lima llaqtapipis uywallanku quwita, ichaqa quwi aycha qhatuqkuna yupasqallan kanku, manan hawa llaqtanchispi hinachu chayllapin mayqin wasipipas quwita uywanku, thalakuntaq mayqin qhatupipas. Rimayninkupi nillankutaq, 1973 watapi, quwi uyway pisiyaran, iskay chunka hunu quwikunallaman mana allin uywakusqan rayku, uywana toqnologia mana masi arikusqan rayku llapa llaqtanchisman. Chay rayku Ministerio de Almantactón channchananmi quwi uywanata, hinamantaq nawpachinanmi uywana tacnologla nisqata, quwi aycha ma t'arikunanpaq llapa llaqtanchisman.
---

{{ page.transcription | markdownify }}
