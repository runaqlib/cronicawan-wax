---
pid: obj07
page: 2
language: qu
layout: transcription
collection: transcriptions
transcription: |
  Cronicawan
  
  
  
  Lima llaqtapi, chunka pisqayuq p’unchay Hawk’ay Kusi killa, 1975 watapi
  
  
  
  _**Qanchis P'unchay**_
  
  
  
  2
  
  
  
  **Intichay**
  
  
  
  Apunchis Tupaq Amaru ñakaqkunan, llaqtanchis aswantaraq muchurinanpag kamachimuránku manaña runa simipi rimanankupaq, nitaq llaqtanku p’achanwan p’achakunankupaq. Machulanchiskunan chay kamachikunawan cheqaqtapuni muchuranku. Ichaqa, mana sunquyoq ispañulkunata, yukaranku, munasqankuta ruwaspa, nunankupitaq, aparanku llaqta ruwasqanta, llaqtaq rimasqanta, llaqta purisqanta, aparanku llaqta ruwasqanta, llaqtaq nimasqanta llaqta purinsqanta. Chayta kunan watakuna kama ruwanku, hawasimillanta ari, ari, ninku, sunquntaq llaqtan rayku phatata
  
  
  
  tan. Chaytan "Chiaraq'epi" sapa watan ruwankChaytan cine nisqapaq, ruwan llagtamasinchis Luis Figueroa, ancha llaqta munakuyninpi, ichaqa, ispaño! ch’iqta runakuna, mana munankuchu "Chiaraq’e" niskata llaqta qhawananpaq. Españulman kutireqkunaqa mancharikunku Luis Figueroa qispichisqanwan, chay qhewa runakuna, waq’a runakuna, pampachayta munanku llaqtamasinchis ruwasqanta. Manan chayqa chaninchu kaman, mañakunanchismi, Gobierno Revolusionariwta, llaqtamasinchis Luis Figue roa, ruwasqanta lliw llaqta runakuna qhawananpaq.
  
  
  
  **Killachay**
  
  
  
  BUENOS AIRES, 7 Hawk'ay Kusi (CRONICAWANPAQ).— Argentina suyu chawytutata hunt’asqa sayan, tukuWillkarqakuna ripusqan qhipamanta pacha. Chawpitutan qallarimun ishkay p’unchaypaq kamachisqa paro, atiy atipaq Confederación General del Trabajo (CGT), nisqan rayku. Aqu t'iw peronist llank’aqkuna, chayraqmi churanakunku peronista kamachiwan; icha ñawpasqaña aswan yupay chasqa gremiokuna qanchis punchawtaña, mana allin politica economica apasqanmanta, mana chaninman rantinakunata wicha chispa, willuspanku llank’aqku naq atipayninkunata pisipachispa.
  
  
  
  Llaqta kamachi qhiwarnintaq, prensa y difusion de la Presidencia de la Nacion, ayqiymante willaspa, llaqta kamachi mashkhananpaq yachasqanman hina. aswan allin paskariyta nispa. Chay ayqimankutaqa mañasqakun llank’aqkuna, qillqa kamayuqkuna, apu simi kamachiqkuna, kallpasaywa wallawisakunapas. Chay chawpi chayaramuqtin, tukuy runakuna karukunata ripunankupaq qichunakusqaku. Buenos Ayres llaqtapi qilqakuna willakunku, imaynatas qhatu kamayuqkuna, kinsa kutiman aychaq chaninta wichachisqaku. Hinallatataq tukuy rantinakunatapas, pankiy chhalayta.
  
  
  
  **Quyllurchay**
  
  
  
  Lliw ch’aqway ankayllikuymi, cheqapaq kaqtin awqankunayuq rikhurin ñanintan purispa. Qulqisapa runakunan cheqnikunku revolusiunta, mana chaynata ruwankuman cheqamanapunicha ch’aqway ankayllikuychu kanman. Revolusiunqa sasa ruwaypunin, manan llaqtakunaqa rimayllawanchu hatarichisun. Llaqtataq’a qhari hunp’iywanmi tajyachisun. Ichaqa manan qulqisapa runallachu revolusiunta p’anpachayta munanku, kanmi, pantasqa runakuna, musquyninkupi imaymanata ruwaq, chay runakunan huj
  
  
  
  ñankunaman apayta munanku Revolusiun Peruanata. Chayta hamut'aspan warmikuna paykuna pura, tantanakuypi organisasiunta sayarichinku, Ch’aqway ankayllikuy ladumpi puririnankupaq. Warmiq watanpi, manapunin warmikuna Revolusiunta kharullamanta qhawasunmanchu, nispa ninku. Chaynatan lliw llaqtakunapi warmi kuna ruwananku, paykuna pura tantanakuspa, paykuna pura ajllarinakuspa, paykuna pura rimaspa, sayarichinaku organisasion nisqakunata revolusinwan kuskalla purinankupaq.
  
  
  
  _Warmikunan ch’aqway_ _ankayllikuywan_ _kuskachakuyta kallarinku_
  
  
  
  **illapachay**
  
  
  
  Francisco Morales Bermúdez Wamink’an qayninchaw willakamun, llaqtawan rimarinaykuqa qallarinqapunin hujmanta Chawawarki killapi, Peru Suyu llaqtanchiskunawan, Chay rimamuymi qallarinqa, Qusqu, Puno ima llaqtakunaman puririqtiyku Kay llaqtawan rimariyqa, qhipasqallan karan. Chaymanta Quyllurchay p’unchaypi, Presbitero Maestro Aya Wasiman purisisqankumanta, 1932 watapi wañusqa wallawisakunaq wankasqankupi nimun: sapanka watan chay raymita ruwayku; sapanka watapas kaqllatapunin ruwakun. Wallawisa purallan chay raymita ruwanku, nispa niqtintaq, wamink'a Morales Bermúdez riimarimun, hinata nispa: "manan kamachiq runakunaqa mayqin llaqtamasinchistapas chiqninchu, qayna kasqallantan yuyariyku, ñuqaykupi yupinkuna qhipasqan rayku".
  
  
  
  Chaymanta Wamink’a Morales Bermúdez nimun, llaqtanchispa hatun Rayminpaqmi, Gobierno Revoluicio nario, ancha allin kamachikunata illarichimunqa. Chay kamachikunan ruwakushanña. Kaytan rimarimuran, mit'alikunapi llank’aq runakunawan tantanakuspa. Kay rimariymi karan, Dr. Pedro Patrón Faura, Gran Cruz del Servicio Civil del Estado, chaskisqan rayku Morales Bermúdez Wamink’an quykuran.
  
  
  
  _Llaqtapaq ruwasq ataq a manan pakankumanchu chiaraq ita qhawayta munayku_
  
  
  
  **Atipachay**
  
  
  
  Lima llaqtamantapacha ashkha aynakuna puririnku Paucartambu kama, Primera Cita de Juventud Revolusionaria nisqaman. Limapi hina huj llaqtakunapi chunka chunka waynakuna rillankutaq Paucartambu tantanakuymán. Waynapuran siminkuta pashkarinqhaku llaqtanchismanta rimaspa. Chaywaynakuna tantanakuypin lliw rikusqankumanta, uyarisqankumanta, ñaWaynakunan tantanakunku
  
  
  
  winchasqankumanta, hamut'asqakumanta rimanqaku mana manchakuy simiwan. Allinmi chayqa, waynakuna yachanqaku paykunamanta pacha, qunqay rimayta, mana qunqay rimayta. ta. Paucartambupi kuraq runakunan chaskunanku waynakunata makinkuta mast’arispa, sumaq sunqunkuwan, waynakuna yachananpaq imaynatan kay watakunapi revolusion purisqanwan machu runakuna, waynakunaq kawsayninpi qhawanku, llaqtaq kawsayninta.
  
  
  
  **ch'askachay**
  
  
  
  —Ingeniro Mario Samame Bogion, Director Ejecutivo del Consejo Nacional de la Universidad Peruana; paymi nimun hinta: Manan suntur Yachay Wasikuna allin kutichiyta atirankuchu, nitaq sami kutichiytapas kay revolución politica y social nisqanchisman. Kay revolusiunmi tiqsi muyu llaqtakunaq qhawariynintan huñushan. Kay huñuytan ruwayta atiranku,. Fuerza Armada nisqanchis. Kay hinatan rimarimun, Seminario Taller sobre Tecnología Educativa, CONUP, ruwasqanpi, chay qallarinanpaqmi hinta rima
  
  
  
  muran. Kaymanmi rishanku kinsa chunka kinsayuq suntun Yachay Wasipi yachachiqkuna. Kay Ingeniero Mario Samame Bogion, nimullataq, kay tawachunka watapin Yachay Wasikuna; aswan ch’uya umalliqninkuwan llaqtanchis masichakusqanta ch'ataranku.. Nillantaq, Yachay Wasikunapin pacha t'ijraq yuyaykunata hamut'akuran, allpamanta rimakamun, masichakuqkunaq kaqninmantapas, hinaspataq rimakullarantaq imaymana imperialismuwan awqanakusqanchis.
  
  
  
  _Gobierno Revolusionario challwata qhatunq a_
  
  
  
  **k'uychichay**
  
  
  
  Gobierno Revolucionario kamachikamun manaña pipas challwata qhatunanpaq, Gobiernullan kanq’a rantiqpas, khatuqpas, chaywanmin qanqha pisi chaninlla challawakuna, wajcha runaq siminman apakunanpaq hina. lusionario kamachikusqhanwan. Yachashanchis hina, qhatuq runakunan yapanku challwaq chaninta, qulqita mirachiyta munaspa. Tukukapunmi chay qhatuqha Gobierno, Revo¡usuonario kamachikusqhanwan. Gobiernullan rantinga liw challwaqkunaq hapisqanta, chaymantataqmi qunga huchuy qhatuqkunaman, paykuna llaqta warmikunaman qhatunankupaq. Yachashanchis hina, challwaqa qallpasapa miqhunan chay raykun chaninchakunan llaqtarunaq taripananpaq. Kusisqa sunquwanmi llaqta chaskiyun Gobierno Revolucionariu kamachikusqanmanta. Kunanqa challwakuna manacha pisipanqachu, nitaq sinchita chaninchakunqhachu, lliw llaqta runacha challwata mikunq’aku.
---

{{ page.transcription | markdownify }}
