---
pid: obj04
page: 7
language: qu
layout: transcription
collection: transcriptions
transcription: |
  **7:**
  
  **Parada qhatupi: qulqi rayku hamuyku**
  
  
  
  
  
  
  
  Pachakutiq. kamachikuq p’unchayninkupi hina, Tawantinsuyunchis qispiran hatun llaqtaman, muchuriyninta p'anpachaspa, llapan runakunapaq allin kawsayta mast'arispa.
  
  
  
  Pikunan hatun kusi kuywan allpata llank'aranku. Pacha Mamaq ruruchisqankuta allinta saminchaspa, llaqtanchistaq t’ikarirqan sumaq yupaychasqa.
  
  
  
  Hinamantaq paqarirqan nina qallu hina, español yuraq runakuna, millakuy yawarninta ch'aqchuspa, wañuyta mast'arispa, yarqay muchuriyta apamuspa, nina titita aqtumuspa.
  
  
  
  Chaynatan llaqtanchis qunqurikunanta munaranku, ichaqa manan nit'iyta llaqtanchista atirankuchu. Astwan sunqunchismanta pacha kallpachakuranchis, kay suwa wasichakuq runakunata qarqunanchis kama, yupaychasqan kashan yuyayninchispi, imaynatas llaqtanchis hatarirqan Tupaq Amaruwan, Tupaq Katariwan.
  
  
  
  Paykunaq yawarniwanmi llaqtanchis kallpachakurqan. Independencia qespichinanchiskama, América Latina llaqtaq kallpawan, Wamink'akunawan José de San Martin, Simón Bolivarpuwan, umalliqninchiskuna.
  
  
  
  Hinaman, kamachikuq qatiq gobiemukartataq, manan yacharankuchu, nitaqmi atirankuchu, allin ñanninta llaqtanchis pusayta.
  
  
  
  Astawan musquycharanku llaqtaq suwayllanpi, mana chaninta qhapaqyaspa, qunqapuwaspanchis, hinamantaq p'aqu runakuna llaqtanchismanta wasichaykunku, petrulluta, antata, qurita, qulqita chajranchista suwawaspanchis.
  
  
  
  Kikinllantataqmi suwawanchis azucaminchista, algodoninchista, anchoveta challwanchista, mana allin peruano runakunawan chawpi tutallapi kuskachakuspa, mana llaqtaq qhawananpaq.
  
  
  
  Chaypin kashanku Pradukuna, De la Piedrakuna, Beltrankuna, Belaundikuna, imaymana millakuy runakuna, llipinkun yupasqa kashanku.
  
  
  
  Yarqay muchuriy raykun, llaqtanchis hatarirqan Justiciata mañakuspa, astawantaq wañuyIlata tariranku. Cerro de Pasco kumunerukuna hina, Qusqu kampisinu sindikatukuna hina, hinamantaq qipa watakunamanta pachan astawan wajchayanchis, gamonalkunataq astawan qhapaqyanku llара kampisinuq kallpanwan.
  
  
  
  Mana allin kawsayta atispataq, wakin ch'iqirinku hatun llaqtakunaman, Limamanmi astawan atipaykunku qulqita mashkhaspa, llank'anata mashkhapa, wakintaq qipanku, allinta kailpachkuspa gamunalkunaq qarqunankupaq.
  
  
  
  Hatun llaqtakunapiñataq obrero Ilank'aqkuna, salario chaninta mañakuspa, sayarinku. Chayta yuyaycharanku wamink'akuna PLAN INCA paqarichimusqankupi, hinamantaq kinsa p'unchay, qhepa tarpuy killapi, waranqa isqun pachaj suqta chunka pusaqniyuq watapi, Suntur Wasiman, kamachikuq chayaranku.
  
  
  
  Chaymanta pachan allinta kamachikamunku llaqta rayku, paywan kushkachakuspa purinankupaq, musuq kawsayta qispichispa.
  
  
  
  Llapa wajcha llaqtakuna hina, subdesarrollado tarikuspa. Tercer Mundo Ifaqtakunawan tantanakunchls, ñuqanchis hina wajcha llaqtakunawan. Paykunawan kallpachakuspan, qhapaq kamachikuq llaqtakunatan sayachisun, manaña Pacha Mamaq quwasqanchista suwawananchispaq, ch'ulla kallpayuq hina hatarinanchispaq, musuq kawsayta tarinanchis kama.
  
  
  
  Parada qhatupi tarikuspataq, yuyayntman hamun imaynatas kawsashanku kay qhatukuq llaqtamasinchis runakuna, paykunawanmi rimayku.
  
  
  
  Rufino Ortega waynaman, payta tariyku emoliente carretilla qhatunpi, rimariy qallarinaypaqtaq tupuwanku, maymanta kaykus, pikunataq kayku chaytas kikin tapuyllatataq ruwaywanku llapa rimasqayku runakunapas. CRONICAWAN mit'ali qilqamanta hamuyku, chayraq rimayninkuta pashkarinku, nisqay hina kay waynaman tupayku imaraykun llaqtanta saqhiran, imaynatas Limapi Kank'ayniwan kawsashan.
  
  
  
  Chaynatan Rufino waynan niwanku, "Pumakanchis distritumanta kani, kay llaqtayqa tarikun Jauja provinciapi, Junin departamentupi, ñan kay Limapi, kani iskay wataña, estudiuy tukunaypaq hampuni, Labarthe yachaywasipin, segunda añuta t’uqachishani, sapa tutanmi rini, p'unchayninpitaq emolientita qhatuni, estudiayta tukuspaqa yaqapascha llaqtayman ripusaq, sullk'aykunamanmi yanapanay.
  
  
  
  Yapamullantaq rimayninpi, Limamantan misk'ichikuni p'achakunata, dishku takikunata, waynuchakunata uyarispataq llaqtayta yuyarinin, qulqillapaqmi kay Lima kasqa, anchachus Cronicawan mit’alimanta pacha yanapawaqchis llapa hawa llaqtakunaman.
  
  
  
  Avenida Aviaciunpin, rimallaykutaq Serapio Asencio Brioso Waynawan, chunka isquniyuq watayuqmi kasqa; payqa niwanku Huánucu llaqtamanta kani, provincia Dos de Mayumanta, taytaykunamanta ayqirini kay Lima llaqtaman hampunaypaq.
  
  
  
  Iskay killallaraqmi каурі kashani. Yerbateros kinrayninpi iarikamunin Hank'ayta, rikuwasqayki hina, pastelkunatan qhatuni kay karreti llарі, chaymantan chanichaywanku waranqa pisqa pachaj sulista, mikhuna-puñunapuwan.
  
  
  
  Pawkar wara puquy killapaq kutikapusaq wasiyta, manan yachakunichu kay llaqtapi, yana ñawiyta musquyniypipis yuyallanin.
  
  
  
  Hina purispataq achuykuyku cutama qhatuta, chaypi tariyku wayna Santiago Benavides Cornejuta, Arequipamanta kasqa, iskay chunka isqunniyuq watayuq, rimapaywankutaq kikin qhatunpi, hinatan paskarimun rimayninta, "kay qhatuqa taytaymantan, yanapakamullashanin cutama thalayta, ñoqayku Tumipanpa distritumanta kayku, La Union provinciamanta, kay Lima llaqtapitaq iskay chunka pisqayuq watañan tiyayku, ichaqa rillaykun llaqtaykuta, qulqita allinta llallikuspa.
  
  
  
  Wakin wataqa pisiyanmi kay qhatuykupi qulqichayku, wasiykupitaq uyarillaykun Arequipa waynuchakunata, runa simitapas rimallaykun Ilaqtamasiykunawan.
  
  
  
  Kusikuywan chaskiyku CRONICAWAN mit'ali qilqasqaykichista, llapa radiupipas ñan rimashankuña, misk'i runa siminchista, allin llара llaqtaman mast'arikushan, ñoqaykutaq chashiyku kusikuywan.
  
  
  
  Tupallaykutaqmi mama Cesarea Pariwan, tariyku milima p'achata qhatuspa, chaynatan rimaywanku, "Ari uyarinin Cronicapi runa simipi qilqasqankuta,” manan yachanichu qilqa ñawinchayta chay raykun manan rantinichu, ichaqa allinta kamachikamushanku runa siminchis mast'arİkunanpaq.
  
  
  
  Puno Ilaqtaypipas runa simillapi rimayku, kay Limapitaq wasiypipas rimakullayku kay misk'i runa siminchispi, ña tawa watamanna rishan kay llaqtapi tiyasqayku, kinsa wawaykunawan, p'acha thalaqmi hampuyku kay qhatu llank'anaypitaq ayquechiwanku qulqichayta kay millakuy suwa runakuna, wasiytapis hayqupuskaku hinaspataq llара rantikusqaykuta qalarapuwasqaku, chay rayku qosaytapis ninin Puno llaqtaykuta ripunaykupaq, chaynata qhepashayku, kaymanqa hamurayku qulqi raykulla.
  
  
  
  Mercado Mayorista ukhunpiñataq rimapayayku iskay sumaq sipaskunata. Qusqu llaqtamantan kasqaku sutinkutaq Lidia Criz Loaiza, Virginia Herrerapuwan, paykuna pashkanku rimayninkuta Cronicawan mit'alapaq;
  
  
  
  Taytaykunawanmi hampurayku kay Lima llaqtaman, llank'ana rayku ñuqaykutaq qespichiykuña secundaria estudiuykuta, kunan wata qhawanchaskayku Universidad haykunaykupaq allin hunt'achinaykupaq allin kawsayniykuta, yachakuyku kay llaqtapi, vacacionispi pasallayku Qusquta iskay kinsa killapaq, hinamantaq Lidia Cruz Qusqu Rayminta yuyarispa yapamun rimayninta. "Kusikuni kay kamachikusqankumanta Runa siminchis mast'arikunanpaq, Qusqo llaqtayta apachinin napaykuyniyta Inti Raymi p'unchayninpi llapa llaqtaymasinchis allinta qochurikunankupaq, ñawpachuntaq llaqtanchis hatun kawsayman".
---

{{ page.transcription | markdownify }}
