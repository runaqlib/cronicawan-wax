---
pid: obj07
page: 9
language: qu
layout: transcription
collection: transcriptions
transcription: |
  **9**
  
  
  
  _**Runa Simi Arwi**_
  
  
  
  Cronicawan Lima llaqtapi, chunka pisqayuq p’unchay Hawk’ay Kusi killa, 1975 watapi.
  
  
  
  _Kay hina, qurpachana wasitan_ _Kay Machupijchupin_ _atarichinqaku_ _Puno suyupi._ _"Parque Nacional" nisqanchista hatarichinqaku._
  
  
  
  **UNESCO,**
  
  
  
  **Imata ruwan Peru suyunchispi**
  
  
  
  Na rimarinchisña imapaqmi paqarimun chay hatun huñunakuy ONU sutiyuq riqsisqanchis. Kunanmi rimasunchis imapaqmUNESX sutiyuq masichakuy sayarin Lliw llaqtaq yachaynin wagaychananpaqmi sayarishan chay UNESCO, hinallataqmi, chay wagaychakuyqa apamunqa aswan hatun yachayta chay yachaymi astawanraq wiñanqa. Chay atikunanpaq mi, UNESCO nisqanchis, llapan llaqtakunaman "becata" qun.
  
  
  
  Chay beca kashan yachachiq runakunapaq, kallashantaqmi yachaychaskiq runakunapaqpas. Chay beca rakikun imatas sapanka llaqtakuna munashan ima yachaymi aswan allin kanman chay llaqtakunapaq, llapan rinakunapaq, chayta qhawarispa rakikun. Hinallataqmi, chay UNESCO qhawan maypin kashan mauk’awasikuna, ñawpaq runakunaq tiyasqankuta. Chay wasikunaqa manan thunikunanchu, nispan nina. Kay wasikuna ñuqanchisman
  
  
  
  niywashanchis imata riqsiranku, imapipas iñisqankuta chay ñawpaq runakuna. Hinalla tataqmi, ñuqanchis yachasunchis imaynata tiyaranku. Chayqa manan ñuqallanchispaqchu, chayta lliw tiqsi muyuntinpi runakuna paq. Hinan, Peru suyunchispi, kay UNESCO, askha yuyauwan, Imaymanata qhawaspa, uyyaychamun ima putarakuna, ima mauk’a llaqtakuna, tusachanapaq kashanku, ama thuninankupaq. Chaymanta nin, kay wanki
  
  
  
  kuna askha chaninyuq mi, chayta ñawapaq runakuna saqiwanchisllapa runakuna riqsananchispaq. Mana thunikunanta mashkhaspan, chayta qhawarispanmi, Peru llaqtanchis UNESCOwan, rimamunku imaymana ruwanankupaq, kushka llank'ananku paq. Chay rimariytan qilqapi churamunku, chaytan riqsinchis Plan COPESCO sutiwan. PLAN COPESCO: Plan Copesco nisqanchistan qilqapi suchamunku Peru suyukamachiq, UNESCO umalliqwan. Chaywan mashkhakun Cusco Puno suyupaq aswan allin kawsayta. Chay suyukunapi kashan askha mauk"llaqtakuna, wak’akuna, pukarakuna, Inkaqkuna ruwasqanraq. Hinaspa ninku: allinta allchaspa, allinta pichaspa, hamunqaku askhatumaqaya runakunata "turistakuna". Hamunanpagmi, ichaga, ruwasun allin ñankunata chay mauk’a llaqtakunaman chayamunanpaq. Hatarichisunmi askha qurpachana wasikunata, "turistakunman", qurpachanan
  
  
  
  chispag, chaymantaq, churamusaqku allin k’anchayta. Chay inkakunaq ruwasqanta, riqsiyta munaspanmi, hamunqakuaskha turistakuna. Kaywan kushkacha kuspan ruwakunqa askha "Empresas de Propiedad Social" nisqanchista, chaypin ruwakunqa tikakunata, qurpachana wasi hatarichinapag, chaymanta ruwakunqa imaymana "artesanlas" nisqanchista. Hinallataqmi sayaringa Machupijchupi, huj "Parque Nacional" sutiyuq. Chay Machu pijchupin, kashan hujj sumaq llaqta inkakunaq ruwasqan, hinallataqmi sumaq qhawayniyuq kashanku: mayu, urqu, sach’a, t'ilakuna ima. Lliw ruwakunanpaq. mi kay Plan COPESCOpi, pisqa watapi churakunqa kinsa waranqa hunu sulista. Chaywanmi, llank'ana kaqtinqa, manañan runakuna Cusco, Puno suyumanta hukaj llaqtakunaman astakamun qakuchu. Llapan runakunapaqmi llank'ana kanqa, chaypagmi ruwakunga chay "Empresas de Propiedad Social", nisqanchismi.
  
  
  
  **RUNA SIMI ARWI**
  
  
  
  No. 7
  
  
  
  Imayaan ruwana: a). Sapanka kastellanu rimaypaqmi, runa simipi kinsa simi kan Sapanka runa simitan, yupana, kaushkachan chayraykun yupasqa kashan. b) Kutichiqman hina sapanka yupanata llinp'iy: Kayta hina: Runasimipi alqo, kastallanupitaq PERRO. (Kinsawanmi yupasqa kashan) chayraykun kinsa yupayta llinp'ina.
  
  
  
  **runa simi arwi Pashkasqa**
---

{{ page.transcription | markdownify }}
