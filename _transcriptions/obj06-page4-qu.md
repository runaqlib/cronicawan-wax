---
pid: obj06
page: 4
language: qu
layout: transcription
collection: transcriptions
transcription: |
  **4**
  
  
  
  _**Hawallaqtamanta**_
  
  
  
  Cronicawan Lima llaqtapi, pusaq p’unchay Hawk’ay Kusi killa 1975 watapi
  
  
  
  **manaña wañuchinqakuchu qilqaq runata**
  
  
  
  KAMPALA, Hawk’ay Kusi, Killa 1975 watapi (CRONICAWAN PAQ).— Uganda llaqtata Umalliq, wamink’a Idi Amin Dada, panpachamun kay p’unchaypi, qilqaq runata, Dennis Hill sutiyuqta. Kay Dennis Hillmi, Uganda Umalliqman k’amimusqa, hinata nispa "tirano de aldea" (huch’uy ayllupi hawcha kamachikuq) nispas nisqa. chaymantan wañuchiyta muna Chayta nisqa paypa qilqasqan patarapi. Idi Amin Dada, nimuran: Ñuqa panpachasaq chay runata, sichus iskay ñiqinpi kamachikuq Isabe! Quya, Inglaterra llaqtapi kamachikuq, aqnata mañakunqa chayqa, hinaspa, sutinpi kayman hamunqa Ministro James Callaghan, chay mañakuyta apamuspan Ichaga, Idi Amin Dada, Zaire llaqtaman watukuspa rin, chaypi, Zaire Umalliq, Mobutu Sese Seko, mañaykun, ama chay qilqaq runata wañuchinanpaq, hinaspa, chay mañkuywanmi, chay Dennis Hill, panpi chayta ayparan. Chayqa manañan wañuchinqakuchu.
  
  
  
  _Sichus Inglaterma llaqtapi kamachiqkuna_ _makasanqa chayqa, panpachasaqi_
  
  
  
  **india llaqtamanta**
  
  
  
  NUEVA DELHI, INDIA, Hawc’ay kusi killa, 1975 wata (CRONICAWANPAQ).— nueva Delhi, Llaqtan, India llaqtata Umallin (Kay India Llaqtan kashan Asia Hatun Suyupi, kinsa hunu iskay pachaj suqta chunka pusaqniyuq, waranqa kilumitrupi mast'arikun, chaypi tiyanku pisqa pachaj pisqa chunka hunu runakuna). Chay India llaqtapi kamachikuqkunan, kamachikunku: Manan kanchukunanmanta pacha, "garantias" nisqanchis. Chayta niytan munan: mayqin runatas atikunmi hap’iyta, atinkullan taq piñay wasipi wisqayta hatariq runakunata, chay runakunan kamachi
  
  
  
  kuqkunata laq’uchiyta munashanku. Chay laq’uchiytan munanku, "Parlamento" nisqanchis, Ñawpaqin Ministru kamachikuq, Quya Indira Ganhisutiyug ch’atashaqtinku. Chayta ruwayta munashanku qulluchiq runakuna (Chay qulluchiq runakuna ñuqanchis riqsinchismi "reaccionario" hina) Manan paykuna munankuchu India llaqta runakunata, paykuna munashanku, mana allin kawsayta llaqta runakunaq kawsananta." Indira Gandhi kamachiqtinmi, wajcha runapaq kamachikun chayta chay qulluchiq runakuna millay ñawinwan qhawanku, chay raykun munanku kay kamachikuqkuna laq’uchiyta.
  
  
  
  _INDIRA GANDHI_ _WAJCHAKUNAPAQ_ _KAMACHISHAN_
  
  
  
  **Peru rimasqanta mexico llaqtapi chiqaqchanku**
  
  
  
  MEXICO, Hawk’ay Kusi Killa, 1975 wata (CRONICAWANPAQ).— México llaqtapin, Peru suyunchispa Gobierno Revolucionariu, huj hatun hayllita yupaykukun. Chaypin ruwakushan tiqsi muyunmanta hatun huñunakuy, "Warmiq watanpi" kashaqtinchis. Peru kachasqan warmikunan, llapallan warmikunaq masichakuyninpi, rimasqankupi saywata tarinku, Peru allin rimasqan rayku, llaqtanchismi mañakun: warmitaqa yupaychana, nispa, allintan yupaychananchis, chaypaqmi mit'alikunata, radiupi, tilivisiunpipas yupaychananku warmitaqa,
  
  
  
  kay llapallanmi yanarinan warmikunaq qispinanpaq. Mañana warmita q’uchurikuyllapaq qhawananchispaq, manañan qulqita hinatachu qhawananchis, manan q’alasikillatachu qhawananchis. Hinallataqmi, kamachikuqkunaman mañakamunku, allin uyanta qhawachinankupaq, allin runakayninta qhawachinankupaq. Manan warmiqa huchallapichu kawsan, aswan allin tiyaytan tiyashan Chay raykun warmikunaman yupaychananchis, chayta yachachisunchis lliw qhariman, lliw warmiman, lliw irqikunaman ima,
  
  
  
  _PERU RIMASQANTA, MEXICO_ _LLAQTAPI CHIQAQCHANKU._
  
  
  
  _Paymi kamachikuq quya Itabel Martines de Perón Payta, sayaq_ _runakuna, sapa kutillan yanaparanku._
  
  
  
  **Argentina llaqtapi llankananta sayachinku**
  
  
  
  BUENOS AIRES, Hawk’ay kuskilla, 1975 wata (CRONICAWANPAQ).— Mancharikuy kawsaytan Argentina llaqta kawsashan. Kama chiqkuna llank’aq runakunawan. CGsindikatukunapi masichasqa runakunawan tinkuqtinku. Paykunan awqanakuyman hina haykushanku, kamachikuq María Estela Martinez de Perón, llank’aqku nawan qilqa kamachiqaskunata p’akinmin. Argentina llaqtapi kawsay nisutawichasqa, manañataq qulqi chaninchu karan, chay raykun llank’aqkunaman qulqita yapayuranku. Argentina llank’ana wasikunapi kay yapaykusqanku, iskay kuti chaskisqankuta yapakuran. Chaymi kamachikuqkunapaq nisu karan, paykunan niranku llaqtata wajchayachinqa nispa, chay raykun sapanka pachajmanta tawa chunka pisqayuqllata qupunqaku.
  
  
  
  Chayta rikuspankun sindikatupi masichasqa llank’aq runakuna sayarinku, llank’anankuta tatichispa, hinaspa taq mañakamunku amaña kamachinankupaq José López Rega, Ministro de Bienestarta, kikillantataq Celestino Rodrigo, Economíamanta kamachikuq. Llapallan Argentina suyupin runakuna llank’ananta sayachishanku, kayyapata pisiyachisqankumanta, Chaymi kamachikuq quyata IsabelMartinez de Perón, millayman churan Kaykuna, sayaq runakunan, sapa kutillan payta yanaparanku. Manan hayk’aspas Argentina llaqtapi kay karanchu, wiraqucha Perón kamachisqanmanta pachapas. Manan watuyta atisunmanchu imacha kanqa chayta. Ichaqa, Fuerzas Armadas Argentinas Umalliq wamink’akuna ninku: Argentina kamachiqkunawanmi kayku, allinman chayananpaq.
  
  
  
  **Ñueva Yorkpi llaqtapi qupa patapi tiyashanku**
  
  
  
  NUEVA YORK, Hawk’ay kusikilla, 1975 wata (CRONICAWANPAQ).— Nueva York llaqtan, Estados Unidosmanta aswan hatun llaqta. Chay llaqtapi tiyanku chunka tawayuq hunu runakuna. Chay Nuéva Yorkpi, qaynunchaw paqarimun askha qupayuq, llapan k’ijllupi rikhurimun, urqu hina qupa, Kaynin rikhurimun qulqi pisiyaqtin, Kamachikuqkunan ninku, manataqqulqi kanchu chayqa, sichus mana qulqita manuwanqaku chayqa, tawachunka waranqa llank’aq runakunanlluqsinqaku. Chay runakunapin yupakun, pichaspa llank’aq runakuna, nina thasnuq runakuna, kastillanu simipi policía sutiyuq riqsinqanchiskunapas. Chay rayku, llank’aq runakuna sayanku, ama llank’aq masinkunata, llank’ananmanta qarqunankupaq. Manataq pichaq runakuna llank’anku, qupan llaqtantinta hunt'ashan, hinaspanmi hatun huk’uchakuna rikhurimushan, nisuta ruphayashaqtintaq, kay wijch’usqa quismurishan, chay raykun runa nisha paqta unquy mirarinman nispa. Sichus chay qupa ismushallanqa chayqa, llapallan runakunan unqunkunan. Hinallataqmi mana guardiakuna kanqa chayqa, suwakuna, nak’aqkuna ima, suwayta qallarinqaku, kay kikinllatataqmi thasnuq runakunapas ninku, manan wasi rawrashaqtin wañuchiyta atisaqkuchu, pisilla kaqtiyku. Manan kay Nueva York llaqtapi, karukunapas allin puriyta atishankuchu.
  
  
  
  _Kay hina qupapatapi tiyashanku Nueva York llaqtapi._
---

{{ page.transcription | markdownify }}
