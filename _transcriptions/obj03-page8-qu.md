---
pid: obj03
page: 8
language: qu
layout: transcription
collection: transcriptions
transcription: |
  Lima Llaqtapi, Chunka qanchisniyuq p’unchay Inti Raymi Killa 1975
  
  
  
  Cronicawan
  
  
  
  _**Arariwa**_
  
  
  
  **paras**
  
  
  
  Llaqtay urqu rikukunchus, paras, wayq’uy orqu rikukunchus, paras, ripunallayri yachakunchus, paras, kutinallayri yachakunchus paras, Takiyukuy, tusuyukuy, paras, warmakuna suwanapaq, paras, sunqunkuna munanapaq. paras. Urichayta wayllunaypaq, paras.
  
  
  
  Llaqtay urqu rikukunchus, paras. ripunayqa yachakunñas, paras, chayanayqa manaraqsi. paras, ripunayqa riqsikunñas paras Munaspaqa munakuway, paras, sapallayta, ch’ullallayta, paras, waylluspaqa, wayllukuway paras, nuqallata, sapallayta, paras,
  
  
  
  Munaspaqa, munakunan, paras, ch’ullallata, sapallanta, paras waylluspaqa, wayllukunan, paras, ch’ullallata, hujchallata, Paras. Imapaqmi, munakuwanki, paras, iskaytaraq, kinsataraq, paras, hayk’apaqtaq wayllukuwanki paras, tawataraq, pisqataraq, paras,
  
  
  
  Llaqtay urqu rikhurinñas, paras, wasiy urqu rikhurinñas. paras, ripunayqa yachakunñas, paras, ripuspaqa, ripusaqmi, paras. (Qusqupi huñusqa Wawaki)
  
  
  
  **himno nacional qheswa simipi**
  
  
  
  CORO QESPISQANAN TAJÑANCHIS WINAYPAQ HAYLLI UNANCHASQA P'AKIYTAQA LLAQTAN KAMAQNAN UYARICHIN (bis) ESTROFA PUKA YURAQ UNANCHINCHISPA WINAYPAQNAN QESPISQA QOSQA OROOMANTA INTI QAPARPITAQ HATUN SULLUNCHAYTA YAPAPASUN, CHASKICHUNTAQ JACOBPA APUN. ACADEMIA PERUANA DE LA LENGUA QUECHUA LLANTHULLANPI KAWSASUN THAJ NISPA, KALLPASQATAQ Q'AYAMAN WILLACHUN NAWCH'ILLANPI ANTI ORQO HAP'ICHUN ASWAN INTI PAKACHUN K'ANCHANTA P'UNCHAY
  
  
  
  **waynapaq taki**
  
  
  
  Imaraykun llakiasiyniykita phuyuyachin; manaraq qanpaq chawpi p’unchay chayachaqtin. Imaraykun wiqeuyaykipi wachuta kicharirin; manaraq qanpaq manaypas phutushaqtin. Imaraykun hunp’iy makiykipi nanayta phusullunri; manaraq qanpaq q’uchupas mast'arikushaqtin Imaraykun wayna wiñayniyki thunkin; iman qanpaq tukukunña, manachu mujmullaraq wataykipas. Mujun kanki: Yuyaririy. manan thunkiyta atiwaqq ima qaqan, ima rumin, ima q'ipin kallpaykipaq llasaq kanmIma mayunmana chinpana, iman qanpaq sasa kanman.
  
  
  
  chu: an. Ima quchan mana ichina, ima ch’askataq mana pallana. Ima wallkankan makiykipaq sayarinman; iman qanpaq nishu kanman. Ima runan mana llalina, ima sunqutaq mana k'irina. Ima yawana mana tikana; iman wayna kallpaykipaq nishu kanman. Mujun kanki: Yuyaririy. Manan thunkiyta atiwaqchu. Paqarin wiñaspaykin minchhata rurunayki; Ñawpaspayki p’itaririy. WILLIAM HURTADO DE MENDOZA S.
  
  
  
  _Huj malki. Hujñan purina_
  
  
  
  **huñuy**
  
  
  
  Hanaq Pachaq ukhukaynin, Hatun Quchaq ukhukaynin, Waq’akay. Huj warmi, huj ñan, huj mallki. Paykunawan pusquqtiymi kikin wañuyniyman musqurini, Muyuntinpi p’uti kichaqkunan wisqasqa kaqkunata pakasqalla mancharichiq... ñankuna puriq runa. Chayraykun atillcha musquriyraq. GUSTAVO PERES OCAMPO (Runasimiman astasqa: W, Hurtado de Mendoza S.) ripunayki kaqtinqa Rijch’ariyninmanmi chayanqa ancha sumaq yachayniyuq, Akillapi yawar usuchisqa: Miyusqa warmikunaq samariynin,
  
  
  
  Phiñakuspas Puma, aycha suqaqninta qatipasqa
  
  
  
  **atuqmanta willakuy**
  
  
  
  Sapallan puriq, malta llamachatas, huj puma hap'irusqa, kallpawan muk’uspantaq wañuchisqa. Hinamansi mukhuyta qallarisqa, anchata sajsanankama. Mikhuruq tintaq, aycha puchusqanta p’anpi rusqa, yarqaruqtin hina mikhunanpaq. Chaytas Atuq qhawasharan, hinaspa, Puma ripukuqtin, p’anpasqa aychanta urquruspa, sajsanankama q’alata mikhurakapusqa. Manas imatapas Pumapaq qtaqachu Tutayashaqtinñas, Puma yarqachikusqa, hinaspas aycha p’anpasqanta, mikhunanpaq mashkhaq risqa. Manataqsi chikachantapas aychanta tarisqachu Chayqa, nishuta phiñakuspa aycha suwaqninta mashkhaq risqa —Icha tay suwata, tariyman qallarisqa. Tuta p’unchaysi llapa ñanta puririsqa, sach’akunata qhawaspas t'uqukunata qhawaspas, mashkhayuq. Chaymansi, puñushaqta Atuqta rikurusqa. Hinaspan, haqnata yuyaymanasqa: —Atuqta pujllaspalla rijch'arachisaq, icha aycha suwagniyta rikurunman karan— nispas Pumasispaykusqa. Chayqa ch'aki ichhuta hap'is pas, atuqpa sinqanta kullachisyta qallarisqa. Cawumanpaqil inan hulacc
  
  
  
  nispas, Puma lliwta mashkhayta palla, rijch’achiyta munasqa. Atuqtaqsi, senqan siqsiriqtin, chupanwan manchachikusqa. —Ch’uspikunacha, sinqayta kullachishawan— nispas atuq nisqa. Chaymansi, hujmanta Pumapujllapayasqa, ch'inlla asirikuspas pujllapayasqa. Chaymantaq, Atuq hinata nisqa: —Ayqiychis ch’uspikuna, manachu chupaywan nanachiykichisnispas nisqa. Asikuspataqsi, hujmanta Pumapujllapayasqa. Ch’aki ichhuchawansi hujmanta pujllapayasqa.. —Supaychu kanmanpas, ch’uspikuna, ayqiychisyari. Pumaq mikhunantan suwaramuni, ayqiychisyari— nispas. Atuq nisqa. -Pumaq aycha p’anpakusqantan tariramuni— ayqiychisyari, nispas nisqa. —Pumatan puñurachini, supay ch’uspikuna ayqiychis— nispas nisqa, hinata nispas qaparikusqa. Chayta uyarispansi, Pumakunkanmanta Atuqta hap’irusqa, hinaspas nisqa. —Qanpunin kasqanki aycha suwaqniy, kunanmi yachankinispas maqayusqa, hinaspataqsi wañuñankama mukirachipusqa. Aqnatan kay yachaysapa Puma, aycha suwaqninta tarisqa. (Kay willaykumi yachachiwanchis, ama ruwasqanchis hatunyachinachispaq). Aranwaymi, kay willakuy. Inkakunaq tiyasqanmanta pacharaqmi ñuqanchisman chayamun.
---

{{ page.transcription | markdownify }}
