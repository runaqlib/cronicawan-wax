---
pid: obj07
page: 6
language: qu
layout: transcription
collection: transcriptions
transcription: |
  CRONICAWAN
  
  
  
  Lima llaqtapi, chunka pisqayuq p’unchay Hawk’ay Kusi killa, 1975 watapi.
  
  
  
  _**Huayanaypa muchuriynin**_
  
  
  
  6
  
  
  
  _Kay hinanwasinkupas_ _kanman karan_
  
  
  
  _Rumillamantaraqmi_ _tiyananta_ _sayarichiranku_
  
  
  
  **Imaynatan runa llank'ayta qallariran**
  
  
  
  Nisqanchispas hina, ñawpaq pachapiqa k'ita uywakunallan karanku. Chay uywakunaq aychan pisiyaqtinmi, uywanpi runakuna yuyaymanaranku, chaymi uywayta qallariranku. Aswan huch’uykunatas, uywayta qallariranku; runakunapaq aswan allin kaqtas. Ninchistaqmi, chay pachapaq aylluchasqaña runakuna tiyasqankuta, Nillanchistaqmi imaynatas chay ayllukuna k'ita uywakuna chaquranku chaytapas. Ninchistaqmi, imaynatas runakuna sach’akunaq rurun pisiyaqtin, tarpuyta qallarisqankumanta. Nillanchistaqmi, warmi aswan ñawpaq yurata wiñachisqanmanta Warmiq tarpuyta yachachiwasqanchis mantapas. Chaymanta rimallanchistaq, runakunaq awqanakuyman haykusqanta hinaspa yanasqa runakuna rikhurisqanmanta, qhapaq, kamachiq runakuna rikhurisqanmantapas.
  
  
  
  Kunanñataqmi rimasun, imayanatasruna masinchis llank’ayta qallariran chayta: Pisqa pachaj waranqa watañas runakuna kay pachapi tiyasharan chay runakunan sach’aq patankunapi tiyaran. Ichaqa manan pachaj waranqa watallaraqchu; runaq runayasqanqa; chaymantapas pisga chunka watallaraqmi runaq llank’asqanqa. Chayllaraqmi kawsananpaq, kay pachata llank’ayta qallariran. Manan kay unaypi tiyaq runaqa, hukaq uywakuna hina kallpasapachu karan, nitaqmi usqay p’itaqchu karan manan kay runakunaq makinpi nishuhatuntaqchu sillunkuna karan, mananPumaq sillun hinachu karan, manallataqmi hatun waqsayuqchu karanku pas. Q'ala kayninpin mana millman karanchu. Ichaga allin sayaq chakiyuqñan karan; chay sayasqanmi, makinta amachakunanpaq kallpacharan; chayraykun makinwan ima hap'iytapas atiran. Ñawinkunapas kharuman qhawaytan atiran, chayraykun qayllas
  
  
  
  _Tullu khituchuwanmi_ _panpapi llank’ayta_ _yacharan_
  
  
  
  _Hinata watuchaspankun_ _maqanata ruwaranku_
  
  
  
  llintapas qhawaykuran. Manan hukaq uywakunaqa hinachu karanku. Utaqkharullata qhawaqku, utaq kay purisqallankuta. Kaqllatataqmi kay runamasinchispi karan, ancha wiñasqaña ñusqunnin. Hina qhawaq ñawinwan, hap'iq makinwan, wiñashan ñusqunninwanmi, lliw llank’anakuta thupayta qallarirán; chaykuna ruwasqanwanmi llapa k’ita uywakunata suyuran. MAYNAN CHAY LLANK'ANAKUNA KARAN Chay thupasqan llank’anakunaqa, rumimantan karan; chay rumiq thupasqanqa pedernales sutiwanmi castellano simipi riqsiyku, chay rumin p’akirikuspa tumi hina, ñawch'iyuq qhipan. Chay rumikunawanmi chanpita ruwaran, mayninpitaq uywakunaq tullunta k’aspiman watucharuspan chanpita ruwaran. Chaywanraqmi uywakunata llalliran. Chay pedernal rumillawantaqmi, panpata hasp’iyta atiran hinaspa, t'uquta ruwaspa, chay t'uqukunaman munasqan uywakunata urmayachiq. Chaykunata riqsispanñan runa mikhunanpaq hina tarpuyta qallariran hinaspataq wasikunatapas hatarichiyta atiranña chirimanta q’uñikunanpaq, wayramanta ayqinanpaq hina. Ima llank’anakunatataq riqsiranri; ñawpaqtaqa rumillatan llank’ananpaq riqsiran, chay rumita huq rumikunawan thupaspan, tumita hatarichiran. Chaymantan, chay rumita k’aspi man watucharuspa; maqanata rikhurichiran. Uywakuhaq kukuchunta hap’ispataq, khituchita riqsiran; chaymantataq chanpita, chukitawan Chaymantañan kay llank’anankunapas, antamanta ruwasqa karan. IMAYNATANWASI RUWAYTA QALLARIRAN Imaynatataq wasichakuyta, runakunari qallariran; imamantataq wasinkurikaran, kay tapuykunamanmi: hinata kutichiyta munayku: Ñawpaqtaqa, runa wasichakuran qaqakunaq t'uqu ukhunpin; chaypin chirimanta ayqiqku, chayllapitaq k'ita uywakunamantapas ayqiq. Chaymanta unayninmanñan, runa masinchis wasichakuyta atiran; astawanraq uman wiñaqtinña, makin aswan allinta llank’ayta yacharuqtinña. Hatun raphikunata huñuspansi, mana allintaraq wasichakusqa, chay mantañan ch’ujllakunata sayarichisqa. Ichaqa ninaymi, manan huj, iskay, kinsa watallapichi, ch’ujlla ruwaykama
  
  
  
  chayasqa, ashkha waranqa watakunapin. T'uru riqsisqanman hinas, chay raphikunawan ruwasqa wasinkunata lluthayta qallarisqa, hinaspansi allin sayaqtaña wasichakusqa. Chaymanta unayninmanña, tikakunata ruwaspan, t'urumanta ruwaspan kunan riqsisqanchis wasita hina sayarichisqa. Nishu unaypin wasi ruwayta runayachasqa. Ñawpaqtaraqsi, ch’aki raphikunata apakachaq; maypin tuta tutayaruqtinman hina chay raphikunawan p’istuykunanpaq. Chaymantañataq, chay ch’aki raphikunata warkusqa, hinaspa paramanta mach’akusqa. Chaymantapas, phiña uywakunalanta ayqinanpaqmi, qucha ukhukunapi k’ullukunata sayachispa, chay patapi wasinta sayachiran. Sasa puriytapunin runa puriran.
  
  
  
  _Kay llank’anakunawanmi_ _panpata_ _hasp'iran_
  
  
  
  _Kaymi maqanan karan_ _Chayraq runayashaqtinm._ _kayta wataran..._
  
  
  
  _Kayta hinan, llank’ananpaq ruwasqa._
---

{{ page.transcription | markdownify }}
