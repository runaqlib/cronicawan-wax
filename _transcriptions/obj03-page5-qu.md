---
pid: obj03
page: 5
language: qu
layout: transcription
collection: transcriptions
transcription: |
  Qilqaqkuna: William Hurtado de Mendoza S. Oscar Campero B., Raul Guetra Luis Alberto Chevarrig H. Llinp’i Umalliq: Jose nuiz Durand Futukamayuq: Carlos Dominguez Clariks Prar 'ama hyaqu
  
  
  
  _**Hamut'aypa kallan**_
  
  
  
  Gobierno Revolusionariupaq churasqa mit'al! Kamachiqkuna: Guillermo Thorndike Qalqaqkuna umallaq Abelardo Oquendo Humberto Castillo Anselmi ELuada Manini.: Umalleqkuna
  
  
  
  **mariatoqun namakta**
  
  
  
  aymanta rimananchispaqmi, ch’uyata rimariyta maskhananchis, ch’uyallatataq ñusqunninchispi rimariypas sayarinan. Pitaq payri, pipunitaq karan, haqnata hanaqma sayarispa rimananchipagri; willka runachu karan, hamut'aqchu, icha awqanakuypi awqankunaq k’umuchiqchu? Llapallanmi karan kay José Carios Mariátegui hamawt'aqa, paymi llaqtanchis ipurisqan ñanta yachachiran, payllataqmi yachayninwan sapanka rimariyninchista wach'irichishan. Paymi ñawsakayninchista, q’uqa kayninchis ta ñawch’inwan kuchurispa kicharirin paymi pagarin taripananchis ñantapas, yupinwan ukhuta saruspa, riqsichiwanchisña. Yupillantan qatipananchis, ñawpariyta munanchis chayqa. Payraykun llank’aq masinchiskunapas,, runa hina, qhawasqa kanku, payraykun, llaqtanchispis, llaqtanchisman sispaykushan. Paypa wasinmi, huq runakunaq makinpi kashan; chay wasipin pa
  
  
  
  **yachasqantaa ñuqanchiskama chayanpaq qilqariran.**
  
  
  
  Chay raykun, kunan musuq llaqtanchis, hujmanta payman kutirishan, hujmanta yachayninta, mashkhashanchis. Chayraykun qulqita huñunanchis, chay qayna tiyasqan wasi rantinanchispag. Hujmanta ñawpaq hina José Carlos Mariáteguiq yachaynin waqaychananpaq. hay wasinmanmi, sapa ñawsapi rikukuqtinchis, ñawinchis qhawarinanpaq haykuykusun. Chaypin q’uqa kayninchista mach’ananchis. Imaraykun kay hamawt'aq wasinta rantinanchis: Llaqtanchispa aswan kuraq wawankunan, aswan qhapaq yachayninyuq wawankunan, kharupl, tutayaqpi chinkapunku. Kunanmi ichaqa, chay llaqtanchispe phiwi wawankuna, yachachiynint sunqunchispi pujllachiyqa, k’ijllunchispi sayayninpas puririnqa, makinchispin makin qilqaykunq Chay raykun wasinta rantinanchis ripusqanmanta kusisqa kutimunanpaq, ripusqanmanta wañuyta llalliykuspa katimunanpaq. Yanaparikunan, aynillan yanaparikuna.
  
  
  
  _kutimunanmi Josd Carlos Mariátegui, yachayninta sunqunchispi tiyarn, chay wasillapitaq llapallan pujllachinanpaq _
  
  
  
  **CRONICANANN Manañan Pitapas Nasinmanta darqunqakuchu**
  
  
  
  obierno Revolusiunariu, chiqapaq wajcha ladumpi purispa, Wajchaqta qhawarispa leyta qilqamun 21168 yupayniyuqta. Chay leymi lliwpa Ministrukuna, wamink’akuna sutinman lluqsimun EL PERUANO mit'alipi Q chanka huinypuk pinhanpi, inikaymni kilai, kay watapi. Chay ley kamachikamun, manañan pipas inquilino nisqakuna, wasimanta qarqusqa kanqakuchu. Chaywan pampachanku chay "juicio de desahucio" nisqata. Yachasianchispes hina. Wasisapa runakuna, askha wasiyuq munasqankuta qulqita mañakuqku huj huch’uy kuartuchamanta. Chaynataq inquilino nisqata, manunta hina kamayachiq imaymana ruwanapi. Mana munasqan ta inquilino ruwantintaq qarquyuq uymata hina, guardiantin, escribanuntin, apuchaninchaq, lliwinkilinuq contran karan. Chayta rikuspan Gobierno Revolusionario, leyta qilqan mana chay chaninchakuq desahucio kanampaq. Ichaqa mana pagaqkunapqa, wasikilla ch’achukunapaq kallanqan desahucio chaninchakuyqa. Ch’achullapaqmi desahucio kanqa. Manañaya runa muchurinqachu, wasiyuq munasqanta ruwaqtin. Nitaq abuso kanqachu, sapa wasiyuq munaqtin, ni Juiciupas, ni desahucio nisqapas, qswantan sumaqta sasipi tiaqkuna mana llakiypi tiyasunchu manaña wasiyuq uyantas qhawaspa. Ashakha kusikuywanmi chay leyta, llaqta runakuna chaskinku. Rikushankun, makinkuwan hap’ishanku Gobierno Revolucionario ruwasqanta. Chay leyqa chiqapaq llaqtarunakunapaqmi, mana wasiyuq runakunapaq, Chay Peru suyu llaqta runakuna Gobierno Revolusionariuta saminchashanku, makinkuta qasqunkumanchurakuspa hujmanta Gobierno Unanchaynimpi iñinku. Imaynatan allpa llank'aqman allpanta Gobierno kutichiran, gamonalkunaq makinmanta qichuspa, chaynata wajmanta, chiqapaq hanampaq rimayninta hugarispa ley 21168 qelqakun manaña pipas uywa hina wasinmanta qarqusqa kanampaq. Chayqa aswanllaragmi, ñan Gobierno Revolucionario ninña: Ley del Inquilinato nisqatan qusaqku. Allin chaninwan wasikunata aypanampaq. Llaqta chaninwan mast'arikunampaq. Llaqta runakuna kusilla tiyakunankupaq. Kay "corte de juicios de desahucio" nisqaqa ñawpa thaskiyninmi, qipataqa hamushanmi "Lay del inquilinato", chaywan ichaqa iaquilinuq muchuynin tukurinqa. Manan wasinkunaqa kikillanmantachu sayariran, wajcha runakunaq llank'asqanmi, llaqta runakunaq hump'isqan, wajcha runakuñaq yarqaypi muchurisqanwanmi. Chayta hamut'aspan Gobierno nin, lliwpaq wasi kachun nispa Lliwpaq qhari cawsay kanan nispa. Ñawpaqa, riqsishanchis hina qulqisapallan wasichakuq, qulqi sapallan runa hina kawsaran. Aswantaraqmi chay rayku Gobiernuta yapanananchis. Ch’ulla qharihinalla Gobierno waqawaqtinchis sayarinanchis. Ch’ulla sunqu hinalla Gobiernuq purisqanta purinanchis.
  
  
  
  **QQ Paraqay salisaq. rumipin Tupac Amaru wankinta hatarichinachis**
  
  
  
  Tupaq Amaru sutinmi sunqunchispi rijch'arimun.! Usphanmanta/ pachan Tupaq nuqanchisman chayamun. Payraykun kay kawsayttarishanchis, pay sutintan sapap’uachaw rimanchis, manataq paypa nunanman paraqay sansaq rumipi wankinta hatarichinchischu. Qunqay sunqu kaymi chayqa. Mana allin yuyayniyuq. Imayna llaqtataq kanchisri, laqla michu kanchispas. Manachu sunqunchispi Tupaq Amaruta tarinchis. Imaraykun sutillanta rimanchis, manataq nunantaqa saminchanchischu. Ñawparaqmi, ichaqa chunka wata hinaña. Qusqu plasapi Tupaq Amarwankinta pirqananchis karan. Riamspallan chayta qunqanchis, nuqanchispura k’aminayukuspa, Thinku thinkuta thaskirispa mana maytapas chayanchischu. Españolkunaq partintaq, pataranta hap’ispa, qaynata ninku: Manan plasapiqa Tupaq Amaru sayanmanchu. Qusqu plasapiqa llach’i wasin chaypi sayan, taytacha wasi, sumaq wasikuna. Imaraykun chaypi Tupaq Amaru kanman nispe. Ñan machuyashanchisña Tupaq Amaru wankinmanta rimaspa. Rimallaypin watakuna pasapushan. Rimaspallan pampachakushanchis. Huj llamantaña ch’ulla simita rimaspa, wamink’a Juan Velasco Alvaraduta nisun; Tupa Amaru Wankinqa, paraqay sansa rumipin sayarinan Qusqu plasapi. ¿lma Rayku? ¡Kay rayku! Qusqo iplasapin españolkuna ñak’aranku Tupaq Amaru ayllunta, chaypin Apunchis Tupaq Amaruta chakintawan makintawan uywakunaman watuyuspa saq’aranku. Chaypin mama Micaela Bastidas, irginkunaq wañuyninta qhawaran, Qusqu plasapin Tupaq Amaru yawaminta usphamanitukuchiranku chay mana nunayuq españolkuna. Pin ñawpaqta karan ñuqanchischu llach’i sayarichiqkunachu. Imapin millaychanman Tupaq Amaru wankin Qusqu wak’a plasata Maymantan hurqumunku españolpaq sayaq runakuna chay hamut'ayninkuta: Ichaqa kasukushankuchu gamonalkunaq rimasqanta. Lliwmi hatarinachis llaqta sunqu puralla. Qaparinanchis wajcha runa puralla Tupaq Amaru suntinta waqmanta qaparinanchis. Wankinta awqayplasapi sayarichinanku kama. Españolkunaq q’uchumasinmi munashanku waqmanta Tupaq Amaru Apunchista ñak’ayta. Paykunaqa manchakunkun Tupaq Amaru nunanwan. Waymanta puririnmanpas nispe, wajmanta yana phuyo sunquyuq runata ch'iqichiwasun nispa. Wañusqanmanta sayarirunman nispa. Ravolusionpin Tiyashanchis chayqa manspunin, manspunin españolkunqa q’uchumansikunaqa awqanakuypi t'irawasunchismanchu. Ñuqanchismi Peruano runakuna, waqmanta, Tupaq Amari Apunchista Qusqunuqay piasapi churayusun paraqay sansa rumipi, wiñaypaq wiñaykama, chaymanta pacha qhawawaqanchispaq. Llaqtaq puriaqanta unanchanam
  
  
  
  **Angel Avendaño qilqasqan**
  
  
  
  **MANA SAYAYNIYOQ KAUSAY **
  
  
  
  Rejsinin chilina ch’akichej imaymana onqoykunata, tullpintaq chinkasqa rijch’ayninchista, utaq manachaninta sisinan aychanchista, manchay onqoykunata, hampikunaq mana hampin atina Kay sonqoykunaqa wañuyonqoymantaqa aswan susiguraqmi, Maypachachus kay onqoy mast'arin wañuyninta rejsisqa runaman, tutamantapas aswan ch’inraqmi oqarin usqhay yupaychayninta: Qhalikunaq toqllankun khuyay ñawinkuwa onqoqta hawaykuspá, q’uchumasin kunapas aswan qochumanraqmi tukunku wañuyman qarasqaqpataq khuyayllanna qhepan. Ñauparisqa p’ampaymanta kutimu hinan ripujmanta imaymana kasqan manta rimaykunku. Mana hampiyuq onqoykunajqa kanmi wañuypachapi yanqay yukay kausaynin. Hoqmi mana onqosqa kayqa, mana q'uchukunayuq kaypas, wasinmanta llank'anaman ripuj, kaymanatataq kutiy, tuta laqha phuyoq sonqonpi Kausay phuyuq kirpasqan, pilluchasqa mana kutimuq yuyaykunawan. Mana onqosqa kashaspa phuyu ukhupi
  
  
  
  chinkariytaqmi, aswan manchay wañusqa kaymantaqa. Phuyullaqmi waqaynin kan yuyaykuna sispachaj, kiskachasqa wata p’unchay qhawaman, qepuchasqa millay haya misk'ipayniyoq; laqha phuyuqa risch’akunmi mana k’uchuyoq runa p’ampana wantunaman, mana rejrisqag k'illinchakunaq waqaynin, mana samaspa sonqo ruruta tafsatafsarispa. Manan yana ujyana kanchu, nich’ajwaypas, nitaq mana p’achayoq ch’aran phuyoq machachiy atiy hujyaypas, aqo pampapi wiñaq sutiyoq. chin nisqa samp’a parayoq kaynintaqmi aswan tutaman raq tukuchin, llakimantapas aswan qhawana Phuyuqa chakatasqaq haylli unanchaynin hinan maywikun, wañuyna ñanmin, wañuypa kausaynin pataraq. Phuyullan rijch’arin wañuqpa llika kirpana punku hina, millay llanthuq puriyninpa llipllinmi yanqay puñunaq pisipaynin wahasqa Manan imapa huch’uy kanchu phuyoq sonqonpiqa aswanqa, llakipas phiñamanmi tukun, minaypas manchaqmanmi tukun, mana teqsimuyupi k’iraykuypas kanñachu. munaymanmi osqhaylla puriyta,
  
  
  
  asikuspalla kayta, ichaqa khaytukuy phuyuwanqa manan atikunchu, manan yachanichu qhawayniyta maymansi mast'ariyman ,chayta, ni pimanpas llanthu k'iriyta willata, sapa qorpachasqa t'uquymanta qhawarijtiymi phuyu willaman p’unchayniypi tukukuyninta, ichaqa... allin p’unchay qankunapaq kachun, kaypitaqmi kani, waqmantataqmi niykichis.. warma kamachi kayniyqa manan tukukuynin kanchu.
  
  
  
  . naycha, Runasmmi W. Latorre, qilqasqan
  
  
  
  Waranqa waranqa runasimi rimaq, llaqta masiykuna: Kunanqa sunqunchismi q'uchurikuymanta
  
  
  
  llanllarishan, qhapaq. mamasiminchispa kastillanuwan kuskachasqa kasqan rayku. Chayamunñan p’unchaw hamawt'akunaq kamasqan siminmana ancha apuskachakunanchis Maypiña kaspapas, piwanña tinkuspapas, amaña k’umuspachu rimaychis; aswanmi ancha t'uqyaq kunkapi mat'iykichista huqarispaykichis tukuy runaman uyarichiychis. Kunan hina p’unchaw chayamunantaqa suyashaqan chispunin, kikin kayninchista yapamanta tarinanchis paq. Pisqa pachak watan kay ancha khuyasqa siminchis, sunqu siminchis, wiñayninpin tatichisqa karqan; ichaqa muchuchiqninchiskunaqa manan kay Pachakamaqwan rimanapaq simita wañuchiyta atirqankuchul, Muchuchiqkunaqa ñawpaqtan llaqtaq qispiyninta qichuyta atinkuman, ichaqa rimaynintaqa ancha qhipatañan, sinchita ñak’arispanku. Imanaqtin?, Ancha munasqanchis Fernando Cabieses Molina wawqinchispa nisqan hina: "Runaq rimayninqa, nunanpa yawamninmi".
  
  
  
  **INGA MANDINGA RIMAYNIN**
  
  
  
  "WAJCHA LLAQTAKUNAN MATERIAS PRIMASNINTA AMACHASHANKU
  
  
  
  MANAN PRIMASILLANTACHU AYLLUNTINTAMA
---

{{ page.transcription | markdownify }}
