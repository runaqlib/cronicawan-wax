---
pid: obj09
page: 2
language: qu
layout: transcription
collection: transcriptions
transcription: |
  Cronicawan Lima llaqtapi, iskay chunka isqonniyuq p’unchay Hawk’ay kusi killa, 1975 watapi.
  
  
  
  _**Watantinpi ruwasqanchis**_
  
  
  
  2
  
  
  
  **Banco Agrario paqarisqanmi, reforma agrariata astawanraq saphichanqa**
  
  
  
  Ch'askachay p’unchay ch’isintan, Wamink’a Vargas Gavilano, Peru llaqtanchista llanllarichin Banco Agrario pagarimusqanta riqsichiwaspanchis. Chay tutan Wamink'a Amilcan Vargas Gavilano; Wamink’a Gallegos Venero, chaymanta Wamink’a RafaelHoyos hubio willkarqakunawan kushkachakuspa reqsichiwanchis, chunka pisqayuq waranqa hunu suliswan, Banco Agrario pagarimusqanta, ñawpaq Banco de Fomento Agropecuario
  
  
  
  nisqata ch’usaqyachispa. Kay llaqtanchis kuraqyachiq kamachin, qelqasqa kashan EL PERUANO mit'alipi 21227 yupayniyuqwan. Wamink’a Amilcar Vargas Gavilano, chay kamachita reqsichispa nimun lliw eru llaqtanchispaq, Banco de Fomento Agropecuario, Banco Agrarioman t'ijrakusqanmi, Reforma Agrariata saphichanqa, hinaspa ñawparichinqa, kayñawpariymi kashan Revolucion Peruana purisqanman hina kamasqa, hinas
  
  
  
  pataq llaqtanchis mikhunanpaq rurusqanta astawan yanaparinqa. Chay ch’askachay : tutan nimullantaq, Banco Agrarioq qulgenmanta rimaspa, aswan ñawpaqtaraqmi qulqinta mahanqa, mikhuna ruruchisqanchis yapakunanpaq, llapallan llaqtanchispi tiyaqkuna samilla tiyananchispaq.u. Ancha allinpagmi kay kamachiriqsisqanchis sayarimun, ñan pagaris qanmanta pachaha kuraqyakushan llaqtaq yarqayninta amachaspa sayariqtin, ama yarqaypi llaqta runakuna muchunanpaq, amallataq llaqtanchispi chikanpas yarqay unquy reqsikunanpaq.c. Ancha runa masinpi yuyaq kamachiqkuhallan, kay hina kamachita quykuwasunman, chaytaqmi yachachiwashanchis, sapa thaski Revolusiun qusqan hina, runapi hamut'asqanta, llaqtaq runanpi yuyaymanasqanta. Kaymi kunankama mikhuna pisiqta ch’usaqyachinqa astawanraq ruruchispa, amaña wawakuna yarqaymanta waqanankupaq, ininchismi hinata, wawakunapaqtaq kay Revolusiun ruwakushan chayqa, paykunallapaqtaq kaymusoq kamachipas sayarishan. Kay kamachi sayariqmi, ReformaAgrariata astawanraq saphichanqa, astawanraq puririchinqa, alpapi llank aq runakunaman qolqita mañaykuspa, allinta allpankuta, allinta chajrankuta ruruchinankupaq. Kay Banco Agrario niwasqanchismi, lliw Peru Suyuntinpi mirarinqa wasinta kicharispa; hinaspataq manaña qayna pacha hinachu, llank aqkuna Bancokama puririmunqaku, kunanqa Bancupi llank aqkunan chajra uank aqkunaman rinqa. Kay hina hamut'ayllan hatunta puririchiswanchis, chaymi runayasqanchista sut'ichashan, chayllataqmi, kay Revoluciun Peruanaqallin ruwasqanta ñawinchisman sayarichishan. Kay kamachin ñawpaqman p’itarichiwanchis, ama hayk’aqpas qhepa kawsayman kutirinanchispaq.
  
  
  
  **Runasimi kushkachakusqanmanta**
  
  
  
  21156 Kamachi, kushkachan runa siminta. Apuskikunanchis simintan, qhapaq yachayninta riqsichinku, allin kawsayninta riqsichispa, chaymi llaqtanchis rayku aswanchasqa rayku.u. Sichus imayna Gobierno Revolusionariuq Kamachinkuna, Peru suyuq qhapaqkay uyanta allinman t'ijrarishan, hinaspataq aswan ancha allin masichayman, ch’ulla masichayman qhawasqa kashanku chayqa, Runa simiq kushkachakusqanmi sut'ichay hunu, hunu llaqtamasi runakunaman Runasimi kutichipuyta, tawa pachaj pisqa chunka watan paykuna hawasimiman kasukuspa, rimaynin ñit'isqa karan, nit'iqninchiskunaw munasqanman hina. Chaymanta, Runa Siminwanmi kutichipun chay hunu peruanu runakunaman, qhapaq yachaypi wiñay atiyninta, llaqtanchispa imaymana ruwasqanpi masichakunanpaq, astawanraq yachayninkuta huñunanpaq yanaparikun, qunqay kallpawan p’uchukashaqtinña. Runasimipaq, hark’aq llasayninmi españolkunaq kamachisqan rayku kamasqa karan Tupaq Amaru hatarisqan rayku, manan hayk aqpas uqariskachu karan, as q’oñi unu hinallan munaykuna karan. Ichaqa, unaypaqmi wakichasqa karan, Peru suyu ñit'iqkunaq makin hina kaqtin, kanpisinu runa t'usutusqalla kananpaq musuq kamachi hina sayariqtin. Ichaqa, kay t'usturiyta, kay hark'akuyta wasapaspan runasimi kawsaranraq, rimasqanpi kallpanta qhawachispa, llaqtanchis yachayninta qhawachispa.. Kay runasimi kushkachakusqanmi, Reforma Agrariaq qhepanta, aswan allin Kamachi rikhurishan, pay kikinwan tarikusqan rayku, yachaynin sayariqtin rayku."
  
  
  
  _Runa Siminwanmi kutichipun chay_ _hunu peruanu runakunaman, qhapaq_ _yachayninta_.
  
  
  
  _COMERCIO mit'ali kampesinuq makinpiña kashan._
  
  
  
  **Kunanmanta pachan El Comercio" allpa llank’aqkunamanta**
  
  
  
  Nan kunan p’unchaywan Phuj wata hunt'akunña Gobierno Revolucionario, llapan llaqtanchispi, qhatukuq mit'alikunan masichasqa runakunaman qukunga nisqanmanta. Chay p’unchaymanta pachan, awqakuna qaynakama rimariyninta tiqsintinpi muyuchiqku, manan hinachu kanqa, manan sut'ichukanqa; llulla kamachillan nispa. Kunan p’unchayñataq hatunkaray sunqonchispi chaskinchis, "El Comercio" mit'ali allpallank'aq , runakunaman, allpa llank’aq makinkuman qosqakaqtin. Manañan pipas llulla kamachin, niyta atinmanchu, intihina hatunkaraymi, sutilla sayarishan, llapa awqakuna upallananpaq. Kunan p’unchayllataq Gobiernunchis niwasqanchis hunt'asqa, kashan, ñan kanpesino runakuna, ñan allpa llank'aq runakuna mit'aliyuqna, ñan Comercioyuqña kanku. Wiraqucha Hector Comejo Chávez, El Comercio Umalliq hina, Gobiernonchis munasqanhina, kay mit'aliq kaqninkunata Consejo Directivo de la Asociación Civil "El Comercio" umalliqninman Alex Noriega Montero wayqenchisman quykun, chay raymipin kallantaq Ingeniero Benjamin Samanez Concha, Ministerio de Agriculturamanta. Chaypin, Wiraqucha Héctor Conejo Chávez, hinata rimarimun: "Kunan hina qayna watapin, Peru llaqtanchi ukhuta, lliw America Suyuta, teqsintinta, willakuyninchis kuyurichishaqtin, mit'alikunan llank aqkunapaq kanqa nispa; ashka runakuna karanku, mana mispa chaskiqkuna, asikuywan chaskiqkuna, phiñarikuywan chaskiqkuna, mana kallpayuq hina chaskiqkuna, mancharikuywan chaskiqkuna; paykuanan niranku, mananhayk’aqpas chayamunqachu nispi . Rimaspanmi hinata yaparimun, kikin llaqtanchispin, hawallaqtapipas karanmi kay Gobierno kamachisqanta llullumanta tunpaqkuna; ichataqmi kunan
  
  
  
  _Kampesinun rimayushan_ _COMERCIO mit'alita chaskispa_
  
  
  
  pacha rikushanchis, allpa llank'aqrunakuna kay Comercio llank'anamanta kaqninta hap’isqanta". "Manan castellano simipi burócrata nisqanchis p’achawanchu kay runakuna kashanku, kikin allpa llak aqkunan kashanku, paykunan chajra yapyqkuna kashanku. Paykunan allpa ruruchiqkuna kashanku. Paykunatan kaymit'alita quykunchis, iskay ñigen mit'a puririnanpag". Hinatan kallpachaspa rimaykuran. Chay rimasqanpin rikuchiwallanchistaq ichaqa manan sanp’allachu kay hina ruwayqa kanqa, ancha sasan kanqa, arwikunaqa kanqan, ñawpaq wata hina, hinallataq ima arwitapas paskarisun, ima sasa kaytapas puririchisun. Hinallatataq añanchakuni, llapallan ñuqawan llank’aq runakunata, paykunan kashanku Jorge Bolaños Ramirez, Ezio Parodi, Deifilio Bobbio Alejos llank'aqkuna.n Chaymanta Alex Noriega Montero, añanchakunanpaq rimasqanpi nimun, ñoqawan llankaqkunan ancha kallpawan kutichisaqku, kunan iñiynikichista, hinaspa nillantaq, allpa llank’aqkunan, El Comercio llank’aqkunawan kushkalla llank’asaqku, yanaparikuspa, kay mit'alimanta Peru llaqtanchismanta, tiqsintinmanta aswan allin mit'alita ruwanaykupaq. Yachachisaqkun raphinkupi, llapallan llaqtanchis runakunaman, ancha allin ch’uya simipi. Hinatan nimun.
  
  
  
  **Allparakiy**
  
  
  
  Iskay chunka tawayuq p’unchaypi, Inti Raymi killapi, suqta ñigin rayminta Reforma Agragria Kamachiy hunt’ashaqtin, lliw llaqtanchiskunapi, Peru suyuntinpi, pisqa pachaj waranqa hectariasta allpata rakirikun.. Kay allpa rakiymanmi llaqtanchista kamachiqkuna riranku, paykunan kamáchisqa karanku Contratos de Adjudicación qunankupaq; chay qilqakunan ancha kusikuywan chaskisqa karan, empresakunapi masichasqa. Kay ruwaymi, Reforma Agrariaq sut'illa hunt'achikusqanwanmi, qhawashiwashanchis ancha ukhupi chajra llank’ana t'ijrakuyninta, hinaspataq qhawachiwanchis astawanraq ukhunpikama pacha t'ijrakushasqanta. Allpata chaskispanku, chajra llank’aq runakuna, llaqtantinwan, kayRevulusiunwan manu rikhurisqankuta, hinspataq ninku ancha allin llank’ay munayninkuta, chajrakuna wiñananpaq, ruruchisqanku astawanraq yapakunanpaq.
  
  
  
  _Qusqupi, Wankaru panpapi, wayna_ _sipaskuna huñukuspa hamut'anku_ _Revolusiun Peruana qhapaqyananpaq._
  
  
  
  **Revolusiun rayku waynakuna tantanakunku**
  
  
  
  Kay killapi, chunka p’unchaymanta, chunka pisqayuq p’unchaykaman, kay 1975 watapin Quspu, markakunapi Convención Nacional de Jóvenes Campesinos de la Juventud Revolucionaria masichakuyruwakuran. Kay kanpesinu peruano yupaychana huñunakuymi, Wankaru Feria panpapi qallariran, Qusqu llaqtapi kaykillapi chunka p’unchaypi, chay qhipamantan, iskay pachaj chay huñunakuyman chayaq runakunan Paucartambo llaqtaman puririranku, manchanaraq huñunakuyninpin, Liga Agraria "Miguel Quispe" ruwasqan, sullullchanku Revolusiunninchisman sayapayayninta, hinaspataq Wamink’a Juan Velasco Alvarodomanpas. Ponclusiones nisqata haywaykuranku.
  
  
  
  Chay masichakuypin ancha allin rimaykunaman chayakuran, chaymi kashan, Revulusiun Peruanaq tiqsinkunata riqsichiy, Confederación Nacional Agrariaman sayapayanan, mashki kawsayninkutaña Revulusiun raykuquspapas. " Chunka tawayuq p’unchaypin, kay masichakuy tukupuran, Urkos llaqtapi, chaypin Wamink’a Velasco qilqa apachisqanta qhawanchakuran, chaypin kamachiqninchis samicharan kay waynakunata, masichakusqanku raykutaq saminchallarantaq. P'uchukaytaq, iskay chunka iskayniyuq p’unchaypi, Lima llaqtapi, kayRevolusiun umalliqninta waturkuranku, hinapa rimaypi chayasqankuman.
  
  
  
  Wamink’a Velascon hujmanta samincharan ancha allinman aypasqanku rayku, hinaspata niykuran "Peru llaqtanchispa awqankunan revolusiunninchis saphichakunata manchanku. Peruano runakunataq ninchis Revolusiunmi aswan kallpayuqta ruwawanchis, astawanraqtaq qispichiwanchis".
---

{{ page.transcription | markdownify }}
