---
pid: obj04
page: 5
language: qu
layout: transcription
collection: transcriptions
transcription: |
  **5**
  
  **Hamut’aypa kallpan**
  
  **Cheqniytarpuq runakuna**
  
  
  
  
  
  
  
  Imaraykun chiqni tarpuq runakuna, gringukunata amachaspa qilli qilqapi kay CRONICAPI llank'aqkunta sansa qallunkuwan k'aminku. Imaraykun gamunalkunaq k'umillunkuna, ñawpaq kapuralkuna, kay Runasimipi mit'ali rikhurisqanmanta pacha, phiña mach'aqway hinaraq CRONICAWAN sutinpi millay millyta thuqayushanku.
  
  
  
  Manan chay runakunaga munankuchu Runasimipi rimanaykuta. Manan munakuchu chajrapi llank'aq runakunawan rimanaykuta. Manan chay qilli ñatipi paqariqkuna munan- kuchu chiqaq rimaypi, Revolusinmanta rimasqaykuta.
  
  
  
  
  
  
  
  Chay CRONICAPI Ilank'aq runata k'amiq, Revolusiuntan manchakun. ¿Imaraykun? ... Chaytan rimasun:
  
  
  
  Riqsinchispas hina, paykunan ñawpaq watakunapi, Revolución willakuywan, chajrapi
  
  
  
  Ilank'aq runakunata yukaranku. Qulqinta chaskiranku, partidupaqmi, nispa. Partiduqa wijsaIlantaq karan. Chay runakunan gamunalkunamanta qulqi chaskikuq karan. wajcha runaq yukananpaq.
  
  
  
  Chay yukaykunan Revolusiunwan tukukapun, chayraykun manan duiñuyua alqukuna hina, kanipakuspa purinku. Kay CRONICAWAN mit'alitaq kanpisinuman chayashan chayqa, tukuy sunqunwanmi kaypi qilqaqkunata chiqniwanku.
  
  
  
  Ichaqa, sullullchaykuñan Revolusiun unanchanpi. Manan manchakuykuchu, kiska simiyuq runakunataqa, kuruta hinan sarusaqku, chay gamunalkunaq q'illuchankunataqa.
  
  
  
  Ñuqaykun kuntur hina tiqsi muyuntinta ghawayku, intia k'anhayninpi phalayka, manan chay huk'ucha hina chayman yachasqa. runakuna hinachu, suwananllata qhawashayku. Unanchanchismi kallpayku, Peru llaqtan nunayku, llaqta runapin iñiyku.
  
  
  
  Manan sansa qallukunaqa aypawankumanchu.
  
  **SUMAQ SUNQUWAN HAMUT’ASQA**
  
  
  
  
  
  
  
  PEDRO ROJAS
  
  
  
  
  
  
  
  Ñan kay infiltradu runakunamanta, imatas kay revolusiunpa qayllayninpi ruwashanku chaytapas, rimakunña, unayñan Peru llaqtanchispi chaykunaqa rimakuran.
  
  
  
  Tukupaq hinallan, qhawasaq kayta; imaraykus kay runakuna rikhurimun chayta.
  
  
  
  Iman kay infiltración nisqanchis, imapunitaq sut'ichanri; kay llaqtan-chispa masichakuy kawsayninpi. (Hecho político nisqanchispi).
  
  
  
  Kay infiltración nisqanchiswanmi, iskay, uya runakuna, chiqaq uyanta pakanku. Llnp’u sunquwantaq sut’ila chiqnikuyninta pakanku. Imapataq hinapi pakakunri.
  
  
  
  Revolusiun ukhunkama haykunankupaq, chaypiña rikukuspataq, mana allin ñanta purichiyta munanku, mana allinman t'iqrayta munanku. Chaytan ruwanku, ñaraq sapallanku,
  
  
  
  ñaraq organización masichakuykunawan.
  
  
  
  Imaymána kamachikuymanmi, ari ninku, allinmi kashan ninkun, manan hayk'aqpas sut'inta rimarinkumanchu.
  
  
  
  Hina llank'aytan yachanku maymanpas chapuyukunankupaq, mana allin
  
  
  
  yuyayman kutirichinankupaq. Imapis hap'irunankukamallan, chaymantañan ichaqa, kasqa uyawan riqsichikunku.
  
  
  
  Iskay kinsa pujllaytan, puillanku, runakunaq upa kayninpitaq suyapakunku; suyapakunku allinkama ruawasqanku chayanankama.
  
  
  
  Kay iskay uyanta pakanankupaqmi, imaymanata ruwanku, imaymana llawantaq pantachikunku.
  
  
  
  Astawanmi ichaqa llank'anku, infiltradumanta allin qhali runata tunpaykuspa.
  
  
  
  Chiqaq uyanta pakanankupaqmi, hinata tunpaykunku. Muyuntinpi runakunatan infiltrado nispa k'amiykunku.
  
  
  
  Kay ruwasqankuqa, chiqaq yuyayniyuq ruwasqan kashan, chayraykun runakunatapas pawichinku.
  
  
  
  Manan ichaqa ñuqanchisqa thunkisunmanchu, kay revolusiunmanmi
  
  
  
  haykuyta munarqanku, manan chay munayninkupi sayk'unkumanchu.
  
  
  
  Paynkunaqa nirankucha riki, manan sasachu kanman kay revolusiunman haykuyqa, chayraqtaq kallpachakusun chayqa, manataq partido político amachaqnin kanchu chayqa, haykunallan kanman nispa.
  
  
  
  Chay raykullataqmi niranku, kay infiltradukuna, thalayllatan, thalasunman masichakuyninchista, yuyayninchistawanpas.
  
  
  
  Mana kallpayuq kananchispaqmi qawawaranchis, ichaqa pantankun.
  
  
  
  Manan paykunaqa rikurankuchu, pin kay Revolusiunta apashan chayta, pin qispichishan chayta. Fuerza Armadan apashan, pay kikillantaqmi qispichishan. Chayta mana rikuspan-kun, kay infiltrado runakuna pantanku.
  
  
  
  Kay munasqanku aypanankupaqmi, hawpaqtarag hap'inanku karan, Fuerza Armadaq umalliqkunata. Ichaqa nishu sasan chayqa kanman karan.Nan chayta Apristakuna munaraku-
  
  
  
  ña, ñan tawachunka, wataña, chayta munaranku, manapunin atirankuchu.
  
  **PAKASQA QELQA**
  
  
  
  
  
  
  
  ANGEL AVENDAÑO
  
  
  
  
  
  
  
  - KANPISINUQ P’UNCHAYNIN RAYKU
  
  
  
  - KARSILMANTA MUCHUQRUNA
  
  
  
  - LLUQSIPUNQA
  
  
  
  
  
  
  
  “Almudena karsil punku, juispa hina lata sunqu; punkuykita pasayuspan wañuq hina ishmushani"
  
  
  
  Aqnatan takiq karani piñay wasipi tiyaqtiy. Nuqawantaqmi ch'ulla wiqita karsilpi tiyaq kanpisinu masiykuna, ñuqawan waqaq karanku.
  
  
  
  Piñay wasipin, uyarini mana nunayuq juiskunamanta, chaypin wajcha runakuna pirgakunawan p'anpasqa watan watanpi muchurinku. Chayta yuyarispan llaki sunqu puririni.
  
  
  
  Ichaqa kunan mitalita ñawinchaspan. ñawpaqin rap'inpi, "primera plana" nisqapi, willakuyta ñawinchani: Chaynatan nimun: KARSILMANTAN LLUQSIMUNKU PANPACHASQA ISKAY PACHAQ KINSA CHUNKA QANCHISNIYUQ KANPISINUKUNA. Phutinmi q'uchurikuypi sunquy chayta yachaspa.
  
  
  
  Qilqirikuna, Apu chaninchaqkuna, guardiakuna, tistigupas, kanpisinuq
  
  
  
  awqallanmi karan. Kanpisinua chanin chakuqtinmi, mana hayk'aqpas uyankuta kanpisinu rayku hurqurankuchu juiskuna. Ichaqa, piñay wasillan, p'anayllan, kanpisinupaq karan. Uywa
  
  
  
  hina chakatasqa karsilpi wisq'asqa karan.
  
  
  
  
  
  
  
  Chay muchuriqkunatan, Gobierno Revolucionario, hatun sunqunwan panpachan. Paymi nin, lluqsichun chay runakuna, chajrakuman ripuchunku, waqmanta allin ñanman churakuspa qhari, kawsayta, qallarichunku nispa.
  
  
  
  Indulto nisqan, piñay wasita ch'usaqchashan, chayqa allinmi, t'aqllakuspa chaskinapaqmi, sunqunchisqan chaskinapaqmi. Allinta runakuna
  
  
  
  ima huchapipas urmaq runakuna, panpachayta haywaqtinchis, waqmanta, wiginmanta pacha sayarinqaku.
  
  
  
  
  
  
  
  Sasan kawsay wajcha runapaq. hankunapas rumi ukhupin chinkanki, sach'akunapin tukunku, q'uchurikuypas tulla-tullallan, mana imapas wiñaypaq kawsanchu. Ichaqa chiqapaq k'iri mast’aymi karsilpi arariwawan saphi hina tiyayqa.
  
  
  
  Chiqa q'uchurikunapaqmi kanpisinu masinchis, wajcha runakunaq huchanku panpachasqa kaqtin. Paykunacha muchuy watakunapi, mana tutay tutakunapi, chakatasqa, pirqapi p'anpasqa, yachankucha nishaykun, allin ñanta puririyta. Aqna kachun, lliw Ilaqta kusirikunanpaq.
  
  **CRONICAWAN**
  
  **Kanpisinuq P’unchawninpi yuyaymanasun**
  
  
  
  
  
  
  
  Urqu patukunapi. Ch'uilla punkupi, chajrad sunqunpi, mayukunata chimpayuspa, ñankunata purispa, huj tuylla chajrapi Ilank'aq runakuna nuqanchispi yuyaymanasun. Nawpa runakuna machulanchis k'irinku, mit’api chakatasqa wañuq runakunapi, gamunalkuna makinpi
  
  
  
  ñak'ariqkuna. Kay kawsaypi yuyaymanasun chajrapi Ilank'aq runakuna.
  
  
  
  Manan chegapaq ch'away ankayllikuy kamanchu, mana runapi hamut'aqtinchisqa. Runa kay pachaq, hanaq pachaq, ukhu pachaq tiqsin. Paymi qallarypi karan, paytaqmi tiqsi muyuq tukukuqtinimpi kanqa. Runallan imaymanamanta ñawpaq ñiqin. Payraykun imaymanata, kay
  
  
  
  pachapi runakun. Pay raykun llaqtakuna puririnku, awqanakuykunapas, maynipiqa, runamasinchis raykullan.
  
  
  
  Revolusión Peruana, chay rayku nin: Runa ñawpaqtaqa kashan. Llaqtanchista hatarichisun allinta runa kawsanapaq. Manan runakuna Ch'iqtasqa kanamanchu iskay ch'itakunapi. Huj kawsayllan runakuna kawsananku, chay rayku REVOLUSION PERUANA, sapa puriymi kallapachakuspa T'iqranapaq político, económico y social suyu llaqtanchista.
  
  
  
  Peru llaqtanchispa P'unchayninmi illarimurgan REFORMA AGRARIA Nisqa qilqawan. Chajrakuna, llank'aqkunaq makinman kutiriqtin, llaqtapa nunan puriyta qallarin. Allpaqa mana dueñuyuqmi tiqsi muyuntimpi paqarimuran. Lliwpa tiyananpagmi allpaqa, tarpuspa
  
  
  
  runakunaq, kawsanankupaqmi. Chayta yuyaychaspan Revolusión Peruana, chajrata rakirqan wajcha; runakunaman, chajrapi lank'aq runakunapaq.
  
  
  
  Ichaqa manan chayllachu. Kay Revolusiunmi churashan wajchaq unanchayninta llaqta runaq makinman. Kay Revolusiunmi qushan mukhuta sumaq p'unchaykuna rurunampaq. Kay Revolusiunmi irqikunapaq huj llaqtata tiqsinmanta pacha pirqashan. Kay Revolusiunmi
  
  
  
  Peru suyu llaqtanchista kallapachaspa, Ilaqtakunaq umanman churashan.
  
  
  
  Kay revolusiunmi kutichipuwanchis musuq kawsayta, runa kawsayta, qhari kawsayta.
  
  
  
  Kay revolusiunwanmi, chayraq p'unchaykunaq saphinman chayashanchis. Sunquq phutiyninman aypashanchis, mallkikunaq mana p'akikuy t’ikanman Iluqshishanchis.
  
  
  
  
  
  
  
  Chaykunata qhawayuspa kampesinuq p'unchayninpi yuyaymanasun:
  
  
  
  Kampesino p'unchayqa, hatun p'unchaymi. Kunanqa allpapas chajrapi Ilank'aq makinkupin kashan. Chaymanta leykuna qilqakun: Liy de aguas nisqa, cooperativakuna sayashanku, kampesinokuna Ilank'asqankumanta chiqapaq jurnalta chaskishanku. Chaytaqa taripanchis Revolusionllawanmi. Revolusion Peruana chiqapaq Revolusion kaqtinmi.
  
  
  
  
  
  
  
  Chay iskay ch'eqtapi kawsasqanchis pisipushan, qhapaq runakunan, wajcha runakunawan tinkushanku llaqtaq sunqumpi mana yawarta t'akaspa imaynatan huj revolusionkunapi ruwakun chaynata. Chaymi chay Revolusión Peruana Nacionalista, Indeperidiente, Humanista nisqa.
  
  
  
  Lliw chajrapi Ilank'aq runakunan arariwa hina kay Revolusionta p'istuykanchanchis, imaynanta fawinchista yuyapuynanchis hinata. Revolusionwan kuska purinanchis, Revolusiunta saminchananchis; Revolusiunta amachananchis. Revolusionllan wajcha runaq intin Kanqa.
  
  
  
  Manan hatun p'unchay kanmanchu, mana chay p'unchaypi, hamutasun chayqa. Kay suqta watapi: Revolusión kharutapunin purin. Allin ñanta, qhari puriywan, llaqtapuwan soldadupuwan ch'ulla runa hinalla purispanku. Chaymi Revolusiunariu kay: Ilank’ayninchiswan
  
  
  
  rimasqanchista tawnay.
  
  
  
  Kay musuq watapi napayusun kamach iqninchista, Wamink'a Juan Velasco Alvaraduta. Waqmantataq qaparisun. Ari: wiñaypaq, wiñaykaman Revolusionta sullunchani nispa.
  
  **Qusqu llaqtatan napaykuyku**
  
  
  
  
  
  
  
  Qusqu llaqtatan napaykuyku p'unchayninpi, lliw Perú suyu llaqtakunaq sutimpi. Qusqumanta pacha Inkakuna civilisación nisqata cheq'erichimuran ñawpaq llaqtakunapaq.
  
  
  
  Qusquqa Peru nunanmi kanman, chaynan, yuyaysapa, Peru hatun llaqtaq tiqsin.
  
  
  
  Ichaqa manan ripuq watakunallatachu qhawasunman. Manan. Manan inkakunaq ruwaskallantachu ñawinchasunman. Qusqutaqa kunan kawsaynimpin qhawananchis. Llaqtamashinchis hunp’iyninpin, irqikunaq mat'inpi, hamuq wawakunaq pujllaynimpi.
  
  
  
  
  
  
  
  Wañusqatacha qawashasunman inkakunaq rumi pirqasqallanta qhawasunman chayqa.
  
  
  
  Allinmi chay saphikuna, allinta p'unchaykunapi sayananchispaq. Ichaqa, ñuqanchispas ruwananchismi wayna hamuqkuna ñuqanchismanta rimanampaq. Ñuqanchis pirqasqanchista t'ikasimiwan rimanakupaq.
  
  
  
  Ñanta allinta puririsun, llanthu parata t'iqrasun sumaq kawsayman, chijchi wiqita p'ampasun, manaña pipas waqaypi kiska hina tiyananpaq. Qusqua p'unchayninpiqa chaskinanchismi, ñawpa unay pachata, puchukay pachata hina.
  
  
  
  Qhawasun huj illarimuykunata. Qhawasun chayraq hamuq p'unchaykunata, qhawasun chigapaq intita, ruphayninpitag llank'asun huj sunqulla, huj kallpalla, llaqtanchisrayku, irqinchis rayku, ñuqanchis rayku.
  
  
  
  Qusqu llagta wichachun kay watata ch'ulla qhari hinalla. Llaqtatqa paypi hamut'aspa sunqunta churachun, lliw ruwasqampi. Kamachiqku napas yuyay hamut'ayninkuwan, kamachichunku, amanchaqkunapas sunqunkuwan huj huchata qhawachunku. Cheqapaq, wiñaypaq, wiñaykama hatun llaqta, Qusqu llaqta, sumaq kawsaypi kawsachun.
---

{{ page.transcription | markdownify }}
