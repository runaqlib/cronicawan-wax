---
pid: obj02
page: 3
language: qu
layout: transcription
collection: transcriptions
transcription: |
  **3**
  
  
  
  _**Llaqtanchismanta**_
  
  
  
  CRONICAWAN Lima Llaqtapi chunka p’unchay Inti Raymi Killa 1975
  
  
  
  **Hinatan kampisinukuna mañakamunku**
  
  
  
  Kampisinu sindikatukuna, yunka komunidakunawan sayanqaku, Confederación Nacional Aqrariapi LNA.), chaynatan chaninchaqanku, hatun asamblea huñunakuypi, Ayriwa killa tukuytan Qusqu llaqtapi, chaymnanmi chayamunqaku llapa Peru llaqtanchismanta kampisino delegadukuna llapa Liga Agariamanta. Hinallataqmi Revulusiunariu Gubiernunchisman mañaqamunqaku, chunka esqunniyuq waranqa tawa pachaq kamachi qelqa allchakunanpaq, kay kampesinu sindikatukunata, yunkakumunidadkunatawan CNA. haykuchinankupaq. El Comercio, sutichasqa mit'alin, kampisinukunapaq kapunqa, chaymi, yuyaychasqankuta huj Antepreyecto nisqa qilqapi gubiernoq makinman chayachinqaku, chaywan Gobierno kamachikunanpaq. Kay qelqawanqa llapa ñawpaqmanta pacha kampesinu sindikatukunan, chayraq yupaychasqa kanqaku, Larisyunkapi, La Convención kampesinu sindikatukuna, hatun yunka kumunidadkunawan. Kay kumunidadkunawan, Confederación Nacional Agraria, kallpachakunka. kushka purispan saminchanqaku, llapa kampisinuq runaq allin tannayninta tarnankupaq, payantaq kay revalusiunninchis kikin llaqtawan kallpachakunqa. Hatun tantanakuypin, Apurimaq kampisinukuna Confederación Agrariaq llanthunta mañakamunko Faderasiun Agraria qespinanpaq, llapa Apurimaqpi iskaypachaq pusaq chunkawaranqa kampisinukuna kanku, Liga Agrariapi; Andahuaylas, Abancay, Aymaraes, Antabambapuwan, chayaqmi qspichishanku. Grau Luqa Agrariata, Federashun pagarinanpaq, chaynatan manakamuranku kampisinu umalliqkuna.
  
  
  
  _Ayriwa killa tukuytan Qusqu llaqtapi huñunakunqakun Kay runakunan Confederacion Nacional Agrariata killpachanku. _
  
  
  
  **HINATAN CRONICAWAN LLANK'AQKUNAMAN QELQAWANKU**
  
  
  
  Qosqo, tawa p’unchay Inti Raymi Killa, waranqa isqon pachaj qanchischunka pisqayoc WARMI WATA. WIRAQOCHA ANGEL ANVENDAÑO RIMAQ. Ancha munasqayku llaqtamasi: Inte wach’inwan kuskan, Qosqo Runaq yuyaynin k’anchariyta qallarin suyunchispa mosoq kausayninta qatispa. kay yuyaymi qanpi allinta tajyan, chaymi qelqaytaña qallarinki QHESWA siminchispi, llapan ayllunchiskunaq kausayninta allin ñanman churayta yuyaykuspayki. Chay raykun, kay TAWANTIN SUJYUPI QHESWA SIMI HAMUT'AQ SUNTUR (Academia Peruana de la Lengua Quechua), anchata kusikuspa q’ochu rimayninta qosunki, cheqaq simiwan munakuyninta sut'inchaspasuyki. Anchatan chaninchayku, qan RUNA SIMINCHISTA chanin seq’ekunawan qelqasqaykimanta, Qosqopi pagareq qhari hina, Qosqo Mamaq rimayninta sut'inchashanki. Munaykun aswantaraq qatispa, kay misk’i siminchista k’anchayman horgonaykita, chay WILLAKUY PARA "CRONIKAWAN" nisqapi, llapan Peru Suyunchispa kausaynintawan tupachisqata, chay hinamanta aswantaraq chajrapi kausaq wayqenchiskunta yuyaychananchispaq, qelqaykikunari Teqsimuyuntinpi mast’arikunanpaq. Allinpunin Qosqo Simipi qelqasqaykikuna, aswan utqhayllata pipas ñawinchaspa rimayman t'ijrananpaq. Wakinkunaqa, pantachinkun tumaqaya (extranjero) yachaykunta qatispa. Peruanoqa manan pantachinanchischu, cheqaqtan yachananchis, yachachinanchispas, kusi songo qhepananchispaq. Munaykun qelqaykikuna chaskiyta kay Qheswa Simi Yachay Wasipi, chaykama munasqayku wayqe. Faustino Espinoza Navarro Humberto Concha Flórez Secretario de Organización Presidente
  
  
  
  **Wamink'a Hoyos**
  
  
  
  _Sapa huñunakuyping Ministrukuna, llaqta runakunawan rimanku, imaynatas revolusiunninchis _
  
  
  
  _puririshan, allin kawsayninchista mashkhaspa. Rafael Hoyos wamink'an, Mikhuna _
  
  
  
  ¡Ministeriuta umallin, kay tantankuypin kanpisinu runakunawan, riman imaynatas kay kamachikuq Minesterio llapallan organisasiunkunata yanapanman lliw tarpusqankuta allinta uyarinankupaq, mana mikhuna pisinanpaq, chaywantaq llaqtanchiswan kaspa allin kawsaytahunt'achisunchis. Hinamantaq wamink’a Hoyos nin; sapa semana tukuyta puririnqa llapa lláqtanchis suyukunaman, kikin kampisinu runakunawan rimarinanpaq, imakunatas mañakamunqaku rachananpaq, allpata allinta ruruchinankupaq. Aymuray killa tukuytan Juliaka llaqtata ch’usaran, kampesinukunaFeria Ganadera i Agropecuaria sutichaska qespiyta tukuchinanpaq hinamantaq, kikin allpapi yachananpaq, imaynatas mast'arikushan quinua, kolsa tarpuykuna. Kolsaqa yuyunchis hinan, kay kulsamantan mikhunapaq aseytita urqukun, hinatan ruwanku Canada, Japon,, Chile llatakunapi. Ñoqanchis taq, chairaq Juliaca llaqtapi pusaq pacha pisga chunka mast'arikuy tupupin tarpusun. Kunankamapas, Gobiernunchis rantisharaqmi hoj llaqtakunamanta nishuaskha qulqiwan. Trigunchismantataq nin, China llaqtamnantan, apakamushanchis allin mukhuta, llapa tarpusqanchismi thalakunqa ashka qulqipi.
  
  
  
  _Kikin llank’aqkunawanmi rimarisaq allpata allinta rurunchinankupaq. _
  
  
  
  **Kay Llank’aqkunatan Napaykuyku**
  
  
  
  **P'unchayninkupi napaykuyku **
  
  
  
  Tawa watamanña rishan, Gobierno qilqapi kamachikusqan, mineria llank’ay mast’arikunanpaq, chaymantaq qatichirqan komunidad minera, kompensasion komunidadtawan paqarinanpaq. nay iskay qepa qelqakunawan, tarikunanmi minero llank’aq runakunapaq, allin kawsayninkuta, llapa llaqtanchispaqwan, chay Pacha mamaq quya ruruchisqanwan anta, quri, qolqi ima kay llapa llaqtanchis
  
  
  
  allinman t'ikrakunanpaq. Minero llank’aq runakunapis, saninchankuñan kay qelqa puririchiyta kallpankuwan, yupayninkuwan, allinta qawarispa. Kay llapa allasqankutan, llaqtanchismusuq kawsayninta mashkhaspa churanqaku. Kay Cronicawan mit'alimanta pachan, q’uchurinkuyninpi, kuskachakuyku kay p’unchayninkupi.
  
  
  
  **ciencias yachaywasiq raymin**
  
  
  
  PACHAQ PISQA CHUNKA WATATAN CIENCIAS YACHAYWASI HUNT'ACHINQA. Qusqu Llaqtapin Ciencias sutiyoq Yachaywasi hatunpi raymichakunqa. Kay yachaywasin Qollana Simón Bolivar wamink’a qelqanwan paqarirqan. Kay raymichakunankupaqmi, chaypi tapalan yachaqkunata mink'akamushanku.
  
  
  
  Chay yachaywasipin Qusqupi kamachiq runakuna yachayninta chaskiranku, chayllapitaqmi harawikukuna, llimp’iqrunakuna, ruan simi wiña chiq runakuna, ima, yachachisqankuta uqariranku. Kay Cronicawan mit'alimanta pachan q’uchurikuyaninpi kuskachauyku, kayllapitaqmi sunquykuta rakirispa rurushaqtañ, mukhu chaskisqaykuta kutichiyku.
  
  
  
  **kamachiq watukuwanchis**
  
  
  
  SON SONG FIL, KOREALLAQTA UMALLIQ MINISTRON REVOLUSIONINCHISMANTA RIMARIN. Corea, kharu llaqta, kamachikuq Ministro watukuwanchis kayp’unchaykunapi, imaynatas puririshan revolusiunninchis, paykuna chaninchanankupaq. Corea llaqtapipas qespichirqanku kikin revolusiunninkuta, llaqtankupi tiyaq runakunapaq, allin musuq kawsayta tarispa. Kay wiraqucha Ministro Son Song Fil nin, kay iskay revolusiunninchis Peru revolusiunnin, Corea llaqtanmantawan, riqch’akunkus, sapallan sayarichisqakupi, mana pi llaqtaq churaykuyninwan.
  
  
  
  Hinamanta yupaychallantaq, lpaykunanq nuqanchis hina, qilqa mast'arisqankuta llapa pacha mamaq ruruchisqanta, allin llaqtapi q’aya punchay t'ijrakunankupaq. Chaynamantaq rimasqanmin yapaykun, kay llaqtanchiskuna yanapakunankupaq, allin musuqkawsayta hataricunankupaq. Kaywantaq, llapallan wajcha llaqtakunaq kallpachakunanpaq "Tercer Mundo sutichasqa hatun huñunakuypi. Kay wiraqucha Ministro Kutimuqtinmi, Miguel Angel de la Flor Valle sutiyoq wamink'awan, wajcha llaqtakunaq tantanakuyninmanta rimanqaku.
  
  
  
  **Plan Nacional de Desarrollo kamachitan riqsichinku**
  
  
  
  Revolusiuninchispa Gobiernun unanchan yuyaychasqanta "Plan Nacional de Desarrollo waranqa isqunpachaq qanchis chunka pusaqniyuq watamanta, waranqa isqun pachaq qanchis chunka watamanta, waranqa isqun pachaq qanchis chinka pusaqniyuq watakama sutichasqa gelqata, kamachikuranku Decreto Sypremo 009-75-PM, iskay p'unchay pi, Intiq Raymi kllapi, waranqa isqun pachaq qanchis chunka pisqayuq watapi. Kay qelqawan qiaspichikunqa llapa revolusionario gobiernunchispa saminchasqanta, allin llaqtanchis kawsariy
  
  
  
  ninta maskhaspa, tawa watapi paskarikunanpaq waranqa isqunpachaq qanchis chunka pisqayun watamanta, waranqa isqun pachaq qanchis chunka pusagniyuq watakama. Hinanmantaq Consejo de Ministro hununakuypi, yuyaychanqaku, imaqilqakunataraq nawpachinqaku kay iskay watapaq waranqa isqun pachaq qanchis chunka pisqayuq watamanta, waranqa isqun pachaq qanchis chunka soqtayuq watakama, kayta qispichinqakuy killa tukuypaq, chaytaqa riqsichiwasunchis, "Decreto Supremo" (DS) "Plan de Desarrollo Global
  
  
  
  a corto plazo" nisqapi, kay watakuna puriypin qelqa qispinan llapa Ministruq wamink'akun hamut'ayninwan. Chayta uyaychaspañataq sapanka Ministeriumanta kamachikamunqaku Ministerio Umalliq wamink'a, qelqa kamachikusqanwan, chayraqmi, sapanka sectorman chayanqa "Resolución Suprema sutichasqankupi, Instituto Nacional de Planificación qhawariyninwan. Cronicawan qelqamanta pachaqtin llaqtaman chayachisayku llapa Gobiernoq Qilqanta riqsichispa.
---

{{ page.transcription | markdownify }}
