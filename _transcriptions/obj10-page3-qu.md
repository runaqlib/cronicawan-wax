---
pid: obj10
page: 3
language: qu
layout: transcription
collection: transcriptions
transcription: |
  **3**
  
  
  
  Llaqtanchismanta
  
  
  
  Cronicawan Lima lla pi, pisqa p’unchay Chawa Warki killa 1975 watapi
  
  
  
  _**Wallawisanchis**_
  
  
  
  Fuerzas Armadas, Fuerzas Politialispuwan llaqtanchis HatunP’unchayninta saminchaspa kallpawa thaskinku, chaymi qhepanqa allin yupaychasqa llaqtaq yuyayninpi, paykunan kuskachakuranku t'aqllayninkuwan Brasil hatun k’ijllupi. Yachasqanchis hina, Desfile Militar nisqanchista sayarichikuran, 154 wata ta hunt'achispa Llaqtanchis Qespimusqanta saminchaspa, kay q’ochurikuy ninchista ñawpachiran llaqtanchis Umalliq Wamink’a Juan Velasco Alvarado Kikillantaqmi llaqtanchis hunt'aran kusikuyninta mast'arispa kay kinsa chunka kuadrasninpi Brasil hatunk'ijlluta. Chaypaqmi llaqtanchis puririran túta illarimuy p’unchayninmanta pacha. Hinamantaq hunt'aranku tiyanakunata lliw Brasil hatun k’ijllupi kay p’unchaypaq sayachisqankuta, allinta qhawanankupaq, kikillantaqmi hatunwasikunamanta qhawaranku Fuerzas Armadas thaskiyninta. 10.45 tuy pachata rikhuriramun allchasqa karrupi Llaqtanchis Kamachikuqninchis Wamink’a Juan Velasc Alvarado aqnu pullisqa Primer Ministro Wamink’a Francisco Morales Bermúdez, Wamink’awan Enrique lbañez Burga Casa Militar umalliqwan paykunawan kuskachakuspa. Hinamartaq Kamachikuqninchis karrunpi purirqaran llaqtaq Umalliqkunaq qhawanan pata kama, OvaloPueblo Librekama, chaypin tarikuran iskay chunka kinsayuq kuadrasninpi Brasil hatun k’ijllupi, chaymanta pa
  
  
  
  cha chaskiran revolucionario llaqtanchismanta kusikuy hatun napakuyninta. Hatun thaskiy qallarinanpaqtaq wayna wallawisakuna qespichiranku Puka Yuraq unanchanchista raphapayananpaq Marcha de Banderas awkay takiy mast'ariypi. Hinamantaq Guardia Repúblicana uyarichiranku llaqtanchis Unanchayninta, chayman qatichispa Revolucion Peruanaq hayllinta. Chaymantaq Wamink'a Leonidas Rodriguez Figueroa Llaqtanchis Wallawisakunaq Umalliqnin achhuyuran, Juan Velasco Alvarado llaqtanchis Kamachikuqninchisman Hatun Thaskiy qallarinanpaq. Ñawinchakuspa hina kay Hatun Thaskiy qallariran, chunka hujniyuw tuy p’unchaymanta, hina tukunanpaq huj tuy chawpi p’unchay wasapaytaña, llaqtaq t'aqllay qhawayninpi Fuerzas Armadanchis thaskiran pusaq wakinchayukuspa agrupamientos nisqankupi.
  
  
  
  **Llaqtan ñawinchayuran wallawisanchis thaskiyninta.**
  
  
  
  **capkunan masichakuyta saminchan **
  
  
  
  Central de Cooperativas Azucareras del Peru (CECOAAP nisqa kanpisinukunaq masichakuy mi Gobierno Revolucionario kama chikuyninta t'aqllakuywan chaskin chaymi nin Cooperativas agrariaskuna, SAIS sutiyuq, komunidad nativas nisqawan kuskachakunanku paq Propiedad Social masichakuypi Chay kamachitan ñawpachiran kamachiqninchis, Wamink’a Juan Velasco Alvarado llaqtanchis Hatun P'unchayninpi rimariyninpi. CECOAAP masichay umalliqmi Jaime Escobal paypis rimarisqanpi kuskachakun Gobiernoq masicha
  
  
  
  kuy kamachiyninwan, yuyasqan hina, kay kamachi qelqan allihamut'aypa qespichisqanmi, Revolucion Peruanaq umalliqninmanta nisqan hina chayraq puririchikunqa agro kaqninchista, llaqta t'ijrakuyninwan kuskachakuspa. Riqsichillankutaq yuyay qelqan kupi, chaypi ninku. Gobiemunchismi allinta. masichakuy hamut'ayninta mastarishan llaqtanchis allin kawsayta tarinankama koperativaq mañakuyninta yupaychaspa hina yuyaspa kamachikunanpaq. Yapamullankutaq, "Masichakuy
  
  
  
  kaqninchista qaqachakunanmi chaywantaq cooperativista kanpisinukuna, ñoqayku azucarero hina tarpananchis Declaracion de Truillo tantanakuypi lliw rimasqanchi ta allinta hunt'akunanpaq Revolucion Peruanaq hamut'aynin", sumaqta chaninchakunanpaq. Nikullantaqmi — masichakuy empresakuna paqarinanmi komunidades kanpesinaswan, SAIS sutiyuq kanpesinokunawan, CAPkuna kanpesinu masichakuykunawan kuskachakuspa, hina ruwaspataq hunt'ananmi masichakuy kallpachayta.
  
  
  
  **Kallpawan llaqtanchis rayku**
  
  
  
  Lima llaqtapi llapa Peru llaqtanchispi hina, yachaychaskiqkuna q’ochurikuranku desfile escolar nisqankupi llaqtaq qhawananpaq. Yachananku p’achawan churakuspanku llaqtanchis qespichiyninta samincharanku. Allinta thaskiyninta saruyuspanku marcha escolar nisqa q’ochurikuy puriranku, hinamantaq hunt'arankPlaza de Armas kanchakunata chaypin lliw llaqtanchispas riran sumaqta qhawanankupaq, kikinllataqmi qhepashan yuyayninchispi Comunidad Autogestionaria de Villa E Salvador (CUAVES) hatun kuskacha kuy q’ochurikuyninta, chhaynallataq mi llaqtanchis saminchay hunt'akuran lliw llaqta markakunawan. Yupayllaykutaq imaynatas puriranku sipaskuna yachay wasikunaq Banda de Guerra nisqa kamachiyta hunt'aspa, qharikunataq allinta samincharan ku thaskiyninkuta, yachaqwasikunaq saminchay takiy marchankunapipuwan kuskachakuspa, utaqchu Mar
  
  
  
  cha de Banderas hawk’ay takita ukuspa corneta bandankupi. Wakin yachaywasikuna mast'akuranku kay q’ochurikuypi unidades motorizadas nisqankupi, huqkunataq "Husares", "Rangers" wallawisakuna hina, chay raykun llapallan qhawaqkuna allinta t'aqllakuranku wayna sipaswan kuskachakuspa. Huj yachay wasikunataq kaq’ochurikuy puriyninkupi irqe wawa kunawan kuskachakuspa puriranku, kikillantaqmi, kay wawakunapis p’ahakusqanku Proceres de la Independencia nisqa umalliq llatanchis qespichikunawan kaqlla, hinaspataq paykunapis chaskikuranku llaqta sumaq t'aqllakuyninta, phuyu p’uchay kasqanta qonqachispa llapa runañawinchaqkunata. Kay llaqtanchis Hatun P'unchayninayuyaspa, desfile escolar niso mast'arikuyninpi kikillantaq carupuriqkunapis tatipuranku k’ijllu puriyninkupi yaqa tawa tuy pacha hina desfile tukunanku kama yachakusqan hina llaqta runakuna hunt'aranku desfile k’ijllukunata.
  
  
  
  **Qosqo yachay wasipi hamut'anku runasimimanta**
  
  
  
  Qosqo llaqtaq Hatun Yachaywa sin riqsinchinña Runa siminchismanta yuyay hamut'ayninkuta. Hinatan hamawt’a Franklin Rodho Salas mast'arimun yuyayninta Runa siminchismanta, Universidad del Cusco Hatun Yachaywasi hamut'aynintawan. Kay hamawt’a yuyayninpi qespichi ran cientifico nisqa yuyayta Runa siminchis allin sumaqta mana yachaqkuna t'oqyachinankupaq, chaywan kuskachakuspa kikin Runa siminchis kinsa chunka hujniyuq fonemas nisqa wan t'oqyachikuyninta, chayman qatichispa sistema grafico nisqata, chaywan allinta qelqakunanpaq.
  
  
  
  Hamawt'a Rodho nillantaq "Alfbeto Qeswa" nisqa hamut'aynin kaqniyuqmi kinsa chunka hujniyuq fonemas nisqawan signo de globaliza cion nisqapuwan kuskachaspa, chaytas hamut'ayuranku wakin qeswa siminchis yachachiq hamawt'akunawan "San Antonio Abad" Qosqo Univer sidadmanta. Yapamullantaq Runa siminchis hamut'ayninku ñawpaqtaraq ñawinchayninwan yupaych aranku Congreso Interamericano de Indigenistas La Pallaqtapi Bolivia suyupi 1954 watapiraq. Niwallanchistaq: "Ñataq kamachi
  
  
  
  kuqninchis ñawpachinña qelqa kamachiyninta Runa siminchis rimaynin llapa llaqtanchisman mast'arikunan paq, kikillantaq llaqtanchis yachay wasikunapi yachachinanku chay kamachita saminchaspa, ñan llapa Runa simiq runa hamut'aykunaq churapaykunninta, tukuy mana allin yuya kaqnintapas runa siminchismanta ñanp’anpachankunaña, alfabeto oficialtaallinta qespichispa, ama Runa simi qelqa rimaqkuna pantanankupaq. Chay alfabeto unico nisqawanmi ch’uyata Runa siminchis rimakunqa hinaspataq qelqayninta sap’ayachin qa, allinta runasiminchista tajyachispa
  
  
  
  **Cronicapi llank'aqkunawiraqucha umalleqwan huñunakushanku.**
  
  
  
  **Kamachiqpa suntur wasimantaña La Cronica **
  
  
  
  Chawawarki killa, huj ñeqe p’unchaymanta pacha, LA CRONICA mit'alin Suntur Wasiq kamachinta hunt'anqa. Chayta nin, huj tantanakuypi Dr. Luis Gonzales Posada, LA CRONICAUmalliq, chay tantanakuymi ruwakun, qelqana wasipi, LA CRONICA mit'alichaypi rimaspa umalliqninchis yupi muran revolusiunninchis aswan mnasqanta, chayta ruwananchis, hinas pa, nin, kay mit'alipi Umalliqkuna munayku participacion nisqanchis kananta, chay raykun mañakuykichiskayta, qankuna qhawaychis allirn kasqanta, hinallataqmi qhawanaykichis mana allin kasqanta, chaytan ñuqaykuman qhawarichiwanaykichi: hinallatataqmi ñuqaykupas, nisaykiku imaynan piririshan kay mit'alinchis, chayta. Kunanpas munanin niyta, kasha millay rimaykuna, kanmi rimaq runakuna, paykuna sinchi map’a simipi ninku, Dr. Gonzales Posadamunashan kay mit'allpi qelqaq runakunata llank’ananmanta wijch’uyta, manan cheqaqchu chayqa manan pitapas wijch’usaqkuchu Sichus pipas kay mit'alimanta lluqsinqa chayqa, qella kaspacha lluqsinqa, sichus mana llapen llank'aq kuna hinachu llank'an chayqa Hinallataqmi lluqsinqaku huq ñanman aysariwayta munaqkuna, ñuqanchisqa puririsúnchis revolusiun ñanninllatan.
  
  
  
  Hinallatataqmi, ripunqaku ripuyta munaqkunalla". Astawan rimarispa, Umalliqninchis nin: "Kunan reqsichimuykichis Dr. Carlos Quiroga wiraquchata, paymi kanqa kunanmanta pacha kay mit'alipi Ñawpaqe qelqaq, hinallataq mi Reynaldo Naranjo kanqa Yuyay umalliqkuna yanapaq (chayta castellano simipi ninchis Asesor de la Dirección del Diario) Paykunapaqmi mañakuykichis yanapanaykichista. Kunan p’unchay hamunqaku, ingenjerukuna, huj perqata wijch’unankupaq kay qelqana wasi, aswan hatunkananpaq, qankuna llank’anaykichispaq, aswan allin tiyakunaykichispaq, paykuna hamunqaku mana qolqellamanta, llaqtanchispi kashanmi, paykuna hina, runakuna, llank’anku mana ima mañakuspa, chaytan mana yuyayninpi hap’inkuchu awqanchiskuna, chay raykun ñuqayku, mana kutichiykuchu chay millay rimaykunata!. Aqnata riman Dr. Gonzales Posada chaytan willakun qelqaq runakunaman, mit'allpi llank’aqkunaman.
---

{{ page.transcription | markdownify }}
