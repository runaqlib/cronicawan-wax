---
pid: obj09
page: 4
language: qu
layout: transcription
collection: transcriptions
transcription: |
  CRONICAWAN
  
  
  
  Lima llaqtapi, iskay chunka isqonniyuq p’unchay Hawk’ay kusi killa, 1975 watapi.
  
  
  
  _**Wasinchismanta**_
  
  
  
  4
  
  
  
  _Manan unaypaqchu ripuni, tupananchis kamallan._
  
  
  
  **Pacha t'ijraq q’onikuywan**
  
  
  
  _Umalliqkunan marq’ariypi llank'anata saqenku, llank'ana qallrinanpaq_
  
  
  
  "Manan kayqa ñawpaqe kuti tupaychu, yaqa huj watamanta tupashayku. Chay watapiqa karan LACRONICA mit'alipi Guillermo Thorndike umalliq. Aqnata rimaspa, musuq Umalliq LA CRONICA mit'alipi, doctor LuisGonzales Posada, LA CRONICA llank’aqkunaman rimayta qallariran. Hinaspa, astawan rimasqa doctos Luis Gonzales Posada nin: Ichaqa kay qhepaq watapi huñusqalla karaykuLA CRONICA mit'aliwan, ashkha kallpawan, pacha t'ijraq kasqan rayku, Seguro Social del Perupi llank'ananchista tawnasqanmanta. Hinallataqmi yapamuran, tukuy ima llank’aymi kay chunka iskayniyuq qhepa killapi, LA CRONICA mit'alipi, ancha allin karan; chaymanta nin: "Huj wata hunt’aytan hatun kallpawan llank’ankichis, kay mit'alipi rimaspa, LA CRONICA kikin rayku, CRONICAWAN rayku, MUNDIAL rayku, VARIEDADES rayku, hinallataqmi sapanka kay wasipi qespio mit'alikuna rayku. "Hujmanta niykichis, nishu kallpachakuymi karan, huj hatun kallpachakuymi. Chay kallpachaywanmi, LA CRONICA, Revolusiunpa hatun karay mit'alin kashan. Manan ñuqallachu kayta nini, lliw Peru suyunchispin kayta ninku, hinallataqmi tomaqayallaqtakunapipas kayta ninku. Chaymanta, yapamun, kay hatun ruwaymi, sapanka llank’aqkunaq ruruchisqan kashan, llapan llank’aqkunan kay llank’ayta hinata ruruchin. Astawan rimaspa, nin: "Kay mit'alipi, ruwakunqa revolusiunninchis llapamunasqanta. Revolusiunninchis ñanpuririsqantan, kay mit'ali puririnqa. Ima Revolusiunninchis nisqantan chayllataqmi ninqa kay mit'ali. Militantekunan ñuqayku kayku, mana comprometido nillasqachu"... Kaya timaillantaq manan pipas chawpipi kanmanñachu, revolusiunario, pacha t'ijraqmi kana, utaqmi manan pacha t'ijraqchu kana. Manañan atisunmanchu mana llimp’iyuq hina kayta, suqta watañan revolusiunpuririsqan pachamanta manañan alqayasqa runakunapi yuyaymanaykuñachu. Hinaspa, yuyarichiwanchis manaraq, Wamink’a Juan Velasco Alvarado Umalliq hina kamachinanpaq sullullchayta tukushaqtinraq Perú suyunchispi, qelqaq runakuna, mit'alipi llank’aqkuna, tapuykunku ¿Imatan kunanruwankichis? Wamink’a Velasco, ch’ulla rimariyllata niran "hunp’isaqku"nispa, chay kutipin, mit'alikuna qhapaq runakunaq makinpi kasharan, manan allinta yuyaykuchu:
  
  
  
  "Ichaqa, nin doctor Gonzales Posada, chay ch’uya rimaypin, llapa ruwasqan huñukun, kay revolusiun llapa llank’asqan, chaymi qhawarichishan imayna hina, kay Peru surunchispi kawsayninchis t'ijrakusqanta. Tukunanpaq, doctor Gonzales Posada nin: "Ñoqan suyani qankunamanta yanapariwanaykichista, tukuy kallpaykichiswan, hinaspa, apasunchiskay Revolusiun Peruana mit'alita
  
  
  
  aswan allin kawsayman. Chayllata ñoqa rimamusaq, hinaspa anchata ananchaykichis kay ashkha munayniykichiswan chaskiykichista.. Aqnatan tukuran doctor Luis Gonzales Posada, chaymanta huñukuran lliw qelqaq umalliqkunawan, phutu urquq umalliqkunawan ima, chaymanta watukun kay mit'alipi lliw llank'ana makinakunata.n.
  
  
  
  _Wamink’a Velasco nisqan hinan: hunp’isun._
  
  
  
  _Hinatan sunqoykuwan, sunqonta kacharpariyku._
  
  
  
  _Hinata rimanakuspankun llank’anapi ch’ullanchakunku._
  
  
  
  **Revolusiun ñanninllatan purisunchis**
  
  
  
  _Musoq umallq: Llank'aqmihamuyku_
  
  
  
  Hawk’ay kusi killa, iskay chunka suqtayuq p’unchaymanta, LA CRONICA, VARIEDADES, CRONICAWANpipas, musuq Umalliqkunawan llank'anku. Chay p’unchaypi, ñawpaq umalliq, wiraqucha Guillermo Thorndike, punkupi chaskiykun, musuq umalliqman doctor Luis Gonzales Posada wiraquchaman, hinaspa qelqana wasiman pusayamun, ñan chaypi suyasharaykuña kay mit'alipi qelqaqkuna. Chaymanta wiraqucha Guillermo Thorndike, LA CRONICAmit'ali umalliqninta doctor Luis Gonzales Posada wiraquchata reqsichiwanchis, hinaspa lliw llank’aqkuna, qelqaqkuna, phutuurquqkuna, llapan llank’aqkuna, t'aqllaluyninwan chaskiykunku. Wiraqucha Thorndike, asllata
  
  
  
  rimamun, chaypin nin "kunanqa payman uyariychis", chaymanta doctor Luis Gonzales Posada, wiraqucha Guillermo Thorndikewan, marq’allikunku.. Chaymanta, doctor Luis Gonzales Posada, rimayta qallarin, hukaq kinsa umalliqkunata reqsichispa "Comite Reorganizador" sutiyuq wiraquchakuna Jorge Larrea Riofrio, Edmundo Solórzano, Eduardo Gordillo Tordoyapawan Doctor Luis Gonzales Posada, umallinqa LA CRONICAmit'alita, wiraqucha Guillermo Thorndike rantinpi, aqnata Peru suyunchismanta Gobierno Revolusiunariy kamachikusqan rayku. Kunanmanta pacha, LA CRO NICA mit'ali, kamachina suntuwasi kamachinta hunt'achisqa.
  
  
  
  **Sumaq sunquwan kacharpari**
  
  
  
  _Guillermo Thorndike: Uyariychis Luis Gonzales Posada_ _wiraquchata; paywanmi llank'ankichis_
  
  
  
  Doctor Luis Gonzales Posada, musuq Umaliqta, reqsichispa, wiraqucha Guillermo Thorndike, hinata nin: "LA CRONICA wayqeykuna, ñan ripunayqa chayamunña, ñan qankunamanta ripunayqa chayamunña, hinallataqmi chayamuntaq musuq umalliqta reqsisichinay pacha, kay mit'alitan umallinga doctor Luis Gonzales Posada, Gobierno Revoluciona rio ajllasqan, paypaq mañakuykichis huj t'ajllakuyta. Mana ñuqa munanichu rimaspa mast'arikuyta, payman qankuna uyarinaykichis rayku. Chay raykullataqmi, mañakuni doctor Luis Gonzales Posa
  
  
  
  daman, qankunaman rimaykunanpaq, hinallataqmi, tukuy sunquywan paywan marq’allikuyta munani".a Aqnata rimamun ñawpaq Umalliqninchis wiraqucha Guillermo Thomdike, chaymanta doctor Luis Gonzales Posadawan, llapan llank’aqkunawan revolusiun rayku, anqusarayku. Chaymanta, LA CRONICA mit'alipi lliw llank’aqkuna, marq’allikuypiwiraqucha Thorndikewan, quyawanpas, hinaspa sumaq sunquwan kacharparipunku. Chaypinin ñawpaq umalliqninchis "Manan wiñaypaqchu ripushani, tupananchis kamallan puririshani".
---

{{ page.transcription | markdownify }}
