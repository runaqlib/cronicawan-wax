---
pid: obj01
creator: Guillermo Thorndike; Angel Avendano
filename: ARI_QANWANMI_KASAQ.pdf
label: 'Ari: Qanwanmi Kasaq'
_date: " 3 Jun, 1975"
edition: '1'
object_type: Periódico
location: 'Lima, Peru '
order: '0'
layout: cronicawan_item
collection: cronicawan
thumbnail: "/img/derivatives/iiif/images/obj01_0/full/250,/0/default.jpg"
full: "/img/derivatives/iiif/images/obj01_0/full/1140,/0/default.jpg"
manifest: "/img/derivatives/iiif/obj01/manifest.json"
page1-eng:
page2-eng:
page3-eng:
page4-eng:
page5-eng:
page6-eng:
page7-eng:
page8-eng:
page9-eng:
page10-eng:
page11-eng:
page12-eng:
page13-eng:
page14-eng:
page15-eng:
page16-eng:
page1-esp:
page2-esp:
page3-esp:
page4-esp:
page5-esp:
page6-esp:
page7-esp:
page8-esp:
page9-esp:
page10-esp:
page11-esp:
page12-esp:
page13-esp:
page14-esp:
page15-esp:
page16-esp:
page1-que: 'CRONICAWAN REVOLUSION RYMAYNIPA LIMA LLAQTAPI KINSA P’unchay Inti Raymi
  Killa 1976 ARI: QANWANMI KASAQ LLAQTAYRAYKU UNANCHAYRAKU REVOLUSIONRAYKU'
page2-que: '2: Petrollo apaq Oleoducto nisqantan Sayarichishanchis Qallarinapaq rimasunchis,
  imaynas chay petrollo chayta. Petrolluqu q’omer unu hinallan; chaymi k’anchayta
  qon, chaywanmi karrukunata purichinku, chaywanmi avionkunapas phalayta atinku. Mana
  pretrollo kaqtinqa, manan fabrikakuna llank’ayta atinkumanchu. Peru llaqtanchispin
  chay petrollo kashan; ichaqa kharupitaqmi kashan, kikin antisuyuq chawpinpin, Loreto
  llaqtapi, chay llaqtan amasonia sutiyuq. Chaymanta pachan, nishu sasa horqoynin.
  Ancha hatunmi kay Amasonia suyu, chaypin qhawaaykuypas chinkaririn; sasallataqmi
  chaypi tiyana; unu sapa panpapitaqmi sach’akuna mana rikuyta wiñan. Chay sach’a
  ukhupin horqonanchispaq petrollo kashan, chaypaqmi oleoductura ruwakunan, petrollo
  apamunanpaq, chaytan ruwanqaku orquta tuquspa, mayunta ichispa, sach’a sach’anta
  apaspa. Chay oleoductu nisqanchismi pusaq pachaq phisqa chunkan iskayniyuq kilometrupi
  mastarinkunqa; qallarinqa San Jose de Saramuru llaqtapi, kikin antisuyuq chawpipi
  Bayovar llaqtakama, kay llaqtan hatun mama quchapi. Kay oleoductun tukukunqa Hawk’a
  k’uski killapi (Julio) waranqa esqon pachaq qanchis chunka soqtayuq watapi. Kay
  oleoductun puririnqa Marañon mayuwan kuskachasqa chanmantan orquntakama wichamunqa,
  apopanpanta chayamunankama, chaymantataq Bayovar llaqtaman chayaykunqa. Imapaqtaq
  ruwakushan, kay sasa oleoducto llank’anari. Petrollo orqunanchispaqmi phabrikanchis
  llank’ananpaq, karunchis puririnanpaq, tracturkuna hallpanchista yapunanpaq. Paqarin
  aswan allin kawsananchispaq. Mayqen llaqtan petrolloyuq; chay llaqtan qhapaq llaqta.
  Peru llaqtanchis qhapaq kananpaqmi kunan llank’ashanchis. Kay oleoductu ruwakunanpaqmi
  tubukuna ancha hatun; sapanka tubukunan hatun karu hina llasan. Chay tubo ukupin
  runa puriyta atinman, chay t’uqukunaqkuskantan Peru llaqtanchispi phabrikashanchis,
  kuskantataq apamushanchis hawa llaqtakunamanta. Kay oleoducto ruwanapaqqa, ñawpaqtaqa
  sach’akunata wit’una, ñanta kicharispa, chaymantaqmi wayq’ota kicharina, orqo ukhupi,
  sach’a ukhupi ima, chay hawanmanmi tubukunata p’anpana sapankanta k’askachispa.
  Imaynatataq petrollo, chay tuboq ukhuntakama siqanqa; unumanta aswan thaka kashaqtin.
  Motorwan tanqasqan siqanqa. Manan haky’aqpas ajna hatun ruwayta qhespichirankuchu
  kay Peru llaqtanchispi. Kay llank’anapin llank’ashanku iskay chunka waranqa llank’aqkuna.
  Paykunan kashanku ñan kichaqkuna, tejnikukuna, ingenierukuna ima. Kay ruwariymi,
  chunka phisqayuq waranwa hunu soles kanqa. Ichaqa manan llank’ayallachu sasa, revolusionpa
  awqankunan llullakuspa nishanku, man munakuchu chay petrolluwan llapallanchis qhapaqyananchista.
  Mana hina kaqtianqa, wajchallacha tiyasunman. Paykunan munashamku, lliw petrollunchis
  p’aqo runakunaq makinman kutirinanta. Ichaqa, Velasco Alvarado wamink’a nin: “Ama
  ninawan puyllaychischu, nispa, sanp’a sunqullan. Ashayku, ichaqa kontrarevolusionario
  sayarinkichis chayqa kay revolusion thunichiyta munaspa, chaypin ichaqa, ñoqayku
  t’ustusaykiku. Revolusionqa kallpachakunqan qankunata saruykuqtin ama hay k’aq hatarinaykihispaq.
  Soldaduwan kuska runakuna purishayku, chay puriypin revolusionpa kallpan hatunchakun.
  Mana p’aqu runakuna hayk’aqpas kutimunqakuchu. Sayarichishaykun hatun llaqtata,
  mususqa Peru llaqtatan qhespichishayku aswan allin tiyananshispaq. Left: Kay tubo
  ukhuntan Petrollo chayamunqa Petrolluwanmi Qhapaq Tukusun Kay karru fierro tubukunata
  apashan oleoducto niskapaq, chayninta petrollunchis phawarinqa. Iquitus llaqtamanmi
  chayamun, llaqtanchis sayaricheq Petrollo tubukuna. Cronicawan: Llapan runa simipi
  qelqaq, runakunatan mink’akuyku, qelqasqankunata chayachimuwanankupaq. Llapallan
  llank’aq runakunatan, wajyakuyku Cronicamanta pacha kawsaynin willakunankupaq. Andawaylas
  K’ijllumammi 1472 yupayman apachimunaykichis.'
page3-que: '3: Llaqtanchismanta Qanwan wiñaypaq Apunchis samayninmanta pachan sonqonchisman
  qari samay chaymushian. Teqse muyuntimpi runakuna purisqanchista qawashian. Mayukunapas,
  wayrapas, orqopi t’ikakunapas nuqanchis nuqanchi illarin kay sumaq p’unchaypi hog
  runaq kawsayninta kawsaqtinchis. Lliw llaqta runakua, asuwan allin hayllinta horqon,
  unanchanchis p’unchaynin rayku. Qaripas qarikaynimpi humpinta kunan samachin yuraq-puka
  sonqonninta ancha yawarninwan t’aqsaq imaynatan intiq mantinman chayanapaq mosqonninchistaraq
  qhespechinanchis chaynata. Nuqanchismi kawsanchis revolusion rayku, kawsanchismi
  unanchayninchis rayku. Llaqtanchismi makinchispi churamun sasa llank’ayta hoqarinanchismi
  wequemanta pacha, tiqrananchis llaqinmanta pacha suagamonalkuna khutu kawsayta,
  yawar ñanta saquewasqanchista. Ashkay llank’ay kashian, ichaqa aswan askha, llaqtanchis
  wuaylukuyninchis. Peru llaqta suyuntimpi, erq’ekuna suyashanku kuraqrunamanta, humpiyninmanta,
  llank’aynimanta. Manapunin erq’etaqa yukasunmanchu, imaynanmana noqanchista kuraqninchis
  qonqawanchischu. Allintaya umallikusun, allintaya hamut’ayninchista qespechisun
  hinaspa allinta qasqonchista horqospa purisisun llaqtanchis rayku, Peru suyo rayku,
  ñoqanchis rayku. Kunanqa manañan ñawpaq tiempupi hinachu yana phuyo kausay, kunanqa
  iniqpa k’anchaynin kausaytan purishanchis. Kunanqa revolusiompi kashanchis, kunanqa
  revolusionario kama makinchista, hapinayukuspa purishianchis llaqtanchis ñanninkunapi,
  Peru unanchaywan k’ancharisqa. Juan Velasco Alvarado qespechimun cheqaq kawsayta
  runa kausayta. Paypa maqimpin kaqsayninchis ruru hina t’igrimushan paypa rimasqanwan,
  sonqonchis taki hina llanllarishian. Velasco Alvarado hamun k’iri hampeq. Weqe p’anpaq,
  apu hina lluypa chinkachiq. Unanchachis runakunaq wañunnimpi pharpanta mastarimuran,
  runakunaq muchuynimpi mama hina weqenta chinqachiran. Maypin unanchayninchis chinkasqa
  karan, lliw ñampi, lliw llaqtapi, hawallaqtatakunapi yuraq-puka sonqonwan kawasayninchista
  saywaran. Chayrayku, unanchay punchawpi, iskay chunka soqtayoq p’unchawpi hay killapi,
  ch’ulla qari hinalla k’ijllakunatasrinanchis, plasakunata hunt’anchis, cheqaq hoq
  simillawan kaparinanchispaq: ARI: QANWANMI KASAQ, LLAQTAYRAYKU, UNANCHARAYKU, REVOLUSIONRAYKU!
  Chay qapariyninchismi teqse muyu suyuta phawanan, wayraq makimpi, orqo patapi, mayuq
  phosokompi, rumiq uyampi, unanchay mast’arikuyninpi. Lliw teqse muyo runakunan qaparisqanchista
  uyarinan, kusikusqanchista qawarinan. Chay p’unchaymi, warminka Juan Velasco Alvaraduwan
  tupananchis, paypa ladumpi makinchista sonqonchisman churaspa, waqmanta imaynan
  sapap’unchay payrayku allinta kausashanchis, chaynata kaparinachis. Waminka Velasco
  Alvarado sut’iykipin qanwanmi hallpata Tarini allin kawsayta, qanwanmi hayllita
  pallani imaynatan sarata papallashayman hina, chay rayku, kawsayniyta qoyqi, humpiyta
  lliw punchayniyta. Q’aman qoyki. Unanchay p’unchayqa llawtaruna rinqa waranqa-waranga
  warmikuna, erq’ekuna plasakunata hunt’anqaku, k’ijllukunata huntanqaku lliw Peru
  llawtapi. Hatun llaqtakunapi, huch’uy llaqtakunapi. Ch’ulla simillan peruano runa
  masinchis qaparisun imaynatan munakunchis unanchayta, llaqtanchista, revolusionata.
  Chay p’unchayqa intincha sosigollaqan hanajpachapi purinqa wañuqkunaq usphanpas
  wajmantacha kausariyman kutiriyta munanqaku, cheqapaqcha haylli sonqonchista phatachinqa
  sumaq p’unchay unanchay wayllunakuy punchayqaqtin. Llaqtary purisqampi, waqmantan
  kallpachakunqa, ñanta aswan osqaylla purinampaq. Llaqtakunapas runakuna hina, ratu
  ratupi sayanku kallpachakunanpaq. Unanchay p’unchaymi llawtanchis chayta ruwanqa.
  Cronicapi qelqa masinchispa, chay p’unchay plasata rinqaku, tukuy sonqowan qapareq,
  revolusion unanchantan, Juan Velasco sutinta, Peru llaqta yawarminta. Wajcha runaq
  takyninta. Manapunin phaltasun Manchu, manapunin ch’inlla kawsasunmanchu, mana punin
  upa llasunmanchu. Nowanchismi kanchis llaqtanchispa ñawin, llaqtanchispa simin,
  llaqtanchispa sonqon. Chay raykun unanchy punchawpi hoq qaspolla hoq similla, hoq
  makilla, kallpachakuspa nisun: PERU LLAQTA SONQO LLAQTA, SUTIKYRAKUN. KAWSANI REVOLUSION
  KANCHAQ INTI AMAHAYK’AQPAS SAQEWAYCHU. JUAN VELASCO ALVARADO SIMIY KITA MAST’ARIWAY,
  ALLIN ÑAN PURINAYPAQ. manachanin thunikunan Wamik’a Enrique Gallego Venero, hallpa
  llank’aqpi kamachikuq Ministron nin: Llapa Kapitalismo manachaninpi saqewasqanchismi,
  thunikunan kooperativakunaq tukuy ruwasqanku t’iqrakamunan llapa llaqtanchis allinnipaq.
  Chaynatan kay ministro yuyachin asukar koperativakunaman. Hinallatatqmi nin LLapa
  asukarpi llank’aq runakunaman: Manachanin tukukunanpaq, Kapitalismo thunikunanpaq
  kay kooperativeakuna chaskikuranku kusa llin hallpata, hinallataqmi paykunapis yanapananku
  mana hallpayoq wajcha runakunata, llapa Peru suyunchismanta. Chaymantaqa yuyachin:
  Manañan wesqakusunmanchu sonqonchis ujullapi, ñowanchispi, tiyaqmasinchispuwan allinllayninchista
  hamut’aspa. Hamut’ananchis llapa Peru suyo runa masinchispi. Chaymantaq koperativeaq
  umankuna chaninchanku, Ministroq yuyarichisqanta, paykuna koperative-base kutiqtinku
  llapaq llank’amasinkuta waqarikunqaku kunanmanta pacha Peru suyunchispi yuyarispa
  llank’anankupaq. Kamachikuq Ministro yupaycharqan Reforma Agraria puririsqanta kunankama,
  imaynata lloqsichirqan oligarka gamonalkunata kay hatun hasiendakunamanta. comercio
  mit’ali chayrapi llank’aq makinman kutinqa Iskaychunka pusaqtiyuq intichay punchawpi
  hawk’ayk’uski killa, comercio mit’ali chayrapi llank’aq makiman kutinqa. Chaynatan
  ley kamachikamun. Ñawpaqa comercio, Miro Quesadaq ayllumpa servisiumpi karan. COMERCIOMANTA
  pacha Miró Quesada sutiyasqa kolpe sapa machulaa imaymanata llaqta runakunaqman
  llulla llullakuspa willaq. COMERCIO mit’ali llaqtanchispa warmink’akunata kamachew.
  Camercio churaq otaq qarqoq presidentikunata. Comercion rijuripuran lliw llaqtata
  dueñochakuspa. Chayta qawaspan General Velasco Alvarado COMERCIUTA llaqtanchispaq
  qechurqan. Kunantaqmi nin, chay mi t’alita chaqrapi llank’aq runakuna hap’ichunku.
  Confederación Agraria nisqa, qhawashanña imaynatan COMERCIUTA puririchinqa chayta.
  COMERCIUPI qelqaq runakunan, manraq yachankuchu imay natan “transferencia” nisqa
  kanqa. Suyashiankun warmink’a Juan Velasco Alvarado kamachiyninta. LLaqta runakunan
  ninku COMERCIOQA runasimillapin qelqakunka nispa, otaq chayrapi llank’aq runapuralla
  COMERCIUTA qelqanqaku. Imaynacha kanqapas Leyllatan suyayusun, mana pantananchispaq,
  allinta puririnanchispaq. Kay qelqawanmi noqanchisman kutirinchis Art. 1- Peru Suyu
  LLaqtaq rimayninmi, Runa Simi, Castellanopas Art. 2- 1976 wata qallariymantan, lluy
  llaqtantin. Yachay Wasipi, Runa Simi yachachikunqa. Kay kamachikunatan hunt’achinqaku,
  Ministerios de Guerra, Aeronáurica, Interior, Educacionpuwan; ichaqa kaqllan purinqa
  Decreto Ley 19326—pas. Art. 3-Llapa llaqtakunapin Kamachikuj Apukuna, 1977, Killa
  qallariymanta pacha, Runasimipi chaskinqaku, kay llaqta simi rimajkunata. Art. 4-
  Ministerio de Educacionmi, wakin kamachijkuna ima, diccionario ruwayta, yachachina
  qelqa ruwaykunatapas, yupichanqa, kay kamachi hunt’akunapaq Chaynallataqmi, yanapanqaku
  Runa Simi yachachanijkunata, Runa Simi mast’ariqkunata, Suntur Wasikunata, Yachay
  Wasikunatapas. Art. 5- Chinkachikapunqan, kay kamachi awqallia kamachikuna. Llawta
  wollana wasipi qosqa, Limapi, iskay chunka qanchiniyuq p’unchay, Armuray killa,
  waranqa, isqon pachaq, qanchischunka phisqayoq wata. General Division EP. Juan Velasco
  Alvarado, Peru Suyuntin Qollana. General de Divison EP Francisco Morales Bermudes
  cerrutti, Consejo de ministros Qollana Tnte. Gral FAP. Rolando Gilardi Rodriguez,
  Ministro de Auronáutica. V Vice Almirante AP. Guillermo Faura Gaig, Ministro de
  Marina. General de Division EP. Jorge Fernandez Maldonado Solari, Ministro de Energía
  y Minas. General de División EP Javier Tantalean Vanini, Ministro de Pesquería.
  Vice Almirante AP. Augusto Galvez Velarde, Ministro de Vivienda y Construcción.
  Teniente General FAP. Dante POGGI MORAN, Ministro de Trabajo Encargado de la Cartera
  de Salud. General de Division EP. ENRIQUE GALLEGOS VENERO, Ministro de agricultura.
  . General de Division EP. MIGUEL ANGEL DE LA FLOR VALLE, Ministro de Relaciones
  Exteriores. General de Division EP. PEDRO RICHTER PRADA, Ministro del Interior.
  '' Contralmiran AP, ALBERTO JIMENEZ DE LUCIO, Ministro de lndustria y Turismo. General
  de Brigada EP. AMILCARVARGAS GAVILANO, Ministro de Economia y Finanzas. General
  de Brigada EP. RAFAEL HOYOS RUBIO, Ministro de Alimentacion. Mayo General FAP LUIS
  ARIAS GRAZIANI, Ministro de Comercio. General de Brigada EP. Raul Meneses Arata,
  Ministro de Transportes y Comunicaciones General de Brigade. EP. RAMON MIRANOA AMPUERO,
  Ministro de Educacion CHAY RAYKUN: Kamachini, LLaqtaq yachananpaq hunt’ananpaq.
  Lima, 27 Aymuray 1975 General de Divisi6n ''EP. JUAN VELASCO ALVARADO. General de
  Divisi6n EP: FRANCISCO MORALES BERMUDEZ CERRUTI. Teniente General FAP. ROLANDO GILARDI
  RODRIGUEZ. Vicealmirante AP. GUILLERMO FAURA GAIG General de Divison EP. Pedro Richter
  Prada General de Divison EP. RAMON MIRANDO AMPUERO.'
page4-que: '4: Hawa llaqtamanta Portugal llaqtapin revolusion puririshian Portugal
  llaqtan karan hoq llaqtakuna muchurichiq. Portugalmi mawk’a llaqtaña. Llaqtakuna
  muchurichiq. Descubrimiento-conquista nisqapi Portugal qocha runakuna hoq llaqtakunata
  chayaranku mana ñanta reqsisqa, mana purisqankuta yachaspa. Ñawpawatallapin Portugal
  Awqanakuypi karan huch’uy llaqtakunawan colonia sutiyasqa, llaqtakunawan. Karanmi
  Portugalpi hoq kamachikuq Salazar Oliveira sutiyoq, chaymi kinsa chunka wata llaqtanta
  suwata hina p’anachiq karselpi wisqachiq, guardinkunawan lliw runata manapaypa hina
  Hamutaqtin alqota hina seqochiq. Chaymi llaqta, soldadukunawan sayarinku chay mana
  allin warminqakunata qoq qoq. Revolusiontan ruwaranku sumaqta llaqta kawsananpaq
  mana karselniyoq, mana phiña guardiayoq, mana tukuy rikuq alkowan kanichikuq Revolusiontan
  ruwanku hayllipi tianankupaq, wayra hina maytapas ripukunankupaq. Ñawpaqenta lliw
  generalkunan revolusionario karanku chaymantatataq manchayukuspa qepaman kutiriyta
  munanku. Llaqtamanta manchakuspa. Warmink’a Spinola nisqa kamachikuq kaqtin wischusqa,
  girngukunaq siminta uyarispa, awkanakuypi sayarin llaqtamasinta wañuchiyta munaspa.
  Ichaqa, huj wamin k’aquna sayarillankutaq llaqtaq lloq’empi, llaqta kawsan rayku.
  Spinola wamink’a alqo hina k’umu k’umo ayqeripun. Brasil llaqtapi kunan pakasqa
  kashan. Chaypin qolqe apasqanta maki hunt’ata munasqampi chinkachiskian. Portugalpiqa
  Spinola wamin k’ata llaqta runa cheqnikapun. Waminka llaqtarayku llalliiqten. Soldadukunaq
  kamacheq komandante nisqa general Otelo Saravia Carvahalo nin chay llaqtapura awqanakuy
  chawpinpi qelle maquinta EE.UU. kamacheqkuna churayamun. Chaymi embajador nisqa
  ripunan Portugal llaqtamanta. Llaqta runakunan Portugal k’ijllukanaman lloqserqank,
  revolusionpa sutinta qapareq. K’ijllukunapi, plasakunapi Portugal llaqta runa sonkonta
  llanllarichin, revolusion, revolusion kaparispa. Manan pipas Portugal revolusionta
  p’ampachinkumanchu nispa. Chaymantaqmi, Comando Operacional del Continente wamink’akuna,
  huch’uy llaqtakunata kacharipunku chayinkuwan purinakupaq, mana watasqa, manaqatinsqa
  allinta kawsayninta tajyachinanpaq. Libertadpi purikunakupaq. Portugal llaqtan kawasashan
  mana samay p’unchaykunata. Hukaq killallan warmi qari runakuna kamachiyninkunata
  elecciones niskapi ajllarinku. Chaypin Mario Soares sutiyuq askha runaq ari niskaqan
  lliw partidoq umallinkunata q’opapi saqepun. Alt txt (imgs) Llaqtanmi nin qanmi
  kamachikuq kanki Llaqtanmi cheqnipun Spinolan sutin Erqekunawan soldadu puwan sumaqta
  llaqta rayku asirinku panama llaqtan hatarin kanalnin rayku PANAMA. Aymuray killa.
  Iskay chunka qanchisniyuq p’unchay (Cronikapaq), -- Llapa kawsariy organisasiunkuna
  Panama llaqtamanta kay qepa semanapi protestamushanku; Partido Democratataq Estados
  Unidusmanta, Kongresunkuta ruwayta munanku llaqtanpi kankuman hina. Kikin kanalmanta
  pacha chay kanal mast’arikamun, waranqa tawapachaq kinsa chunka iskayniyuq. Km.
  2. Estados Unidos hap’payakamushan, waranga esqon pachaq kinsa watamanta pacha,
  chay watapi qelqaranku mana allin qelqata, Estados Unidos phavorninpaq. Paykuna
  astawan wasichaykunku, Panama llaqtaq kuntranpin. Llipin kanalpin Estados Unidos
  mat’arin, chunka tawayuq wañuy paskamunanpaq, kulunianpi hina. Chunka huq qepa watamanta
  pacha, Estados Unidos, Panama kamachikuqkunawan ñawpachinku rimariyninkuta, kanal
  kutichikapunankupaq, Panama llaqtaman, huq musoq qelqa ruwakunanpaq. Panama llaqta,
  mañakamushan teqse muyuq llaqtakunaman JUSTISIA ruwakunanpaq. Omar Torrijos, wamink’a
  cuba llaqtamanmi qhawarinku Cuba llaqtaqa hatun qochaq sonqompi hatarin. Oseano
  Atlantiku chay hatun qocha sutiyuq. Cuba llaqtapin Fidel Castro wamink’an. Chunka
  wata masñan Cuba llaqta sapallan kawsakun. Ima rayku? Chaytan rimasun. Ñawpaq watakunapin
  pujllana hina Presidentikuna karqan, chay eleciones nisqapi gringukanaq ajllarisqan.
  Chay kamachikuqkunan hoqpa rimayinta uyarispa, mana kaqmanta Cuba llaqtata cheqniranku.
  Chaymi OEA nisqa gringukunaq kamacheqten Cuba llaqtata sapallanta saqeranku. Ama
  Cuba llaqtata rimasunchu nispa, ch’ullalla yarqaypipas wañuchin nispa. Ama Cuba
  llaqtawan q’atusunchu, ama Cuba llaqtamanta rantisunchu. Cuba sapallan muchurichum
  nispa. Watakunaq purininwan, llaqtakuna riych’arinku Revolusionkuna, revolusion
  peruana hina llaqtaq rimayninta uyarispa, wajcha runa sonqonta uyarispa, hujmanta
  Cuba llaqtata sumaqta qhawarinku. Chaymi OEA nisqapi, rimayninta Peru llaqtanchis
  oqarin hoq llaqtakunapas rimarinku, k’aminkutaq “imperialismo” nisqata, phiña yuyaysapa
  kaqtin, suwa makisapa kaqtin, uyampi ninku, mañan kawsananmanchu nispa, kay yawar
  ch’onqa llaqtawanga. Chaymi paykuna pura, wajcha llaqta pura, ninkun, Cuba wajcha
  llaqtataq, chayqa, wayqe hinalla tiyasun yanaparikuspa, allinta rimanayukuspa. Chay
  kawasaytan ninku wajcha llaqtakunaq sayariyninmi nispa. llaqtawan rimanku San Jose
  llaqta. Aymuray killa iskay chunka esquniyuq p’unchay (Cronicapaq). Cuba wayqinchis
  llaqta ñan rimaypakamun llapa progresista Amerika-Latina llaqtakunawan, Peru llaqtanchis
  hina. Hinallataqmi, kay wayqinchis Cuba llaqta, llaqtanchista achuykamuwanchis.
  Cuba llaqta kikin mestizo llaqtanchis hina kanku, paykunapas kastellanu simi rimanku,
  llapa Amerika-Latina llaqtanchis hina. Waranqa esqunpachaq soqtachunka tawayoq watapi
  EE.UU. kamachiran Amerika-Latina gobiernukunata OEA ujunmanta pacha Cuba progresista
  gobiernuta qarquranku, manaña huñunakunanpaq llapa llaqtanchiswan. Cuba llaqta q’espcherqan
  llaqta Revolusionpi llapa runaq gobiernuta, EE.UU qhapaq suwa llaqtata qarquspa
  mana chaniniyoq hapirayakus maskanchis, kikillantaqmi paykunapas alli chaninchasqa
  kawa munanku. awqnakuy Libano llaqtapi Beirut (Aymoray Killapi, kimsachunka hujniyuq
  punchay, Cronicapaq). Libano, Beirut Kamachikuq llaqtanmanta pacha (kikin Kontinente
  Africa sutichasqa, mast’arikun kimsa waranqa hunu rumayoq, chunka waranqa tawa pachaq
  km. 2) awqanakunku kay qepa semanapi falangista runakuna (paña Cristiano kuna) Palestino
  runakunawan (lloqe musulmanes sutichasqa) pikuna tiyanku chay llaqtapi qollpachasqa
  hinalla. Organisasion para la Liberación Palestina kamachikuq, tumpamushan Estados
  Unidos kamachiqkunata, CIA oranisasiontawan kaykunata yanapasqanrayku falangista
  runakunaman kay cheqnipakurayku. Kay awqnana kuypin, kunankama wañun pachaq chunkakinsayoq
  runa, kimsa-pachaqtaq k’irikunawan kashanku. Palestino runakuna, Libano llaqtapi
  qollpachasqan kashanku, Israelpa palestinokunaq hallapanpi hatarichiranku llaqtanta,
  waranqa isqon pachaq tawa chunka pusaqniyoq watamanta pacha. Img: Gerald Ford, Estados
  Unidos kamachikuq uma, urmayrapun Avionmanta urayushaqtia Austria llaqtaman chayaspa.
  Hoj yanapaqruna yanapanmi sayarinanpaq, warmimpa qhawayllanpi, q’epanpi kasiaspa.
  Yawartapas qatunkuña GINEBRA. Iskay chunka qanchisniyuq p’unchaypi. Aymuray killa,
  (Cronicapaq). Hatun organisasion mundial de la Salud sutichasqa llapan teqsi muyunchispaq,
  pachaq kinsachunka suyu llaqtayuq delegadun kamachikamun, iskay chunka asamblea
  tukukuqtin, Mañakamunkun Organisasion de las Nasiones Unidasman (ONU), rimarichunku
  manaña yawar qatukunaqpaq. Chay Organisasion (OSM) willakamun llapa qhapaq llaqtakuna,
  industrialisado llaqtakuna rantinku yawarta wajcha llaqtanchiskunamanta; mana wiñasqa
  llaqtakunamanta, subdesarrollasqa llaqtakunamanta astawan wajchayachispa, unquykunawan.
  Sinchi yarqayta apachiwaspanchis. Chay yawar qatuqkuna, chaynatan willakamun qelqa,
  ratinkun huq yawar litruta rantinku iskay pisqa dolarpi. Kay qhapaq industrialisado
  llaqtakunataq hujmanta chay yawarta thalanku tawa chunka dolarpi. Nambia llaqtawan
  Naciones Unidas (ONU) Aymoray killapi kimsa chunka p’unchay, (Cronicapaq) – Organisasion
  de las Naciones Unidas sutichasqan llipi teqsemuyoq llawtakuna huñunakuskanku, rikushanku
  ima sansionta churanqaku Republika de Afrika del Sur nisqaman, kamachikuqkuna pikuna
  yuraq runa kaspa mana munakuchu lloqseyta Namibia huchuy llaqtamanta (Pisqa waranqa
  yana runakunayoq) kay huch’uy llaqtata hap’ipayukunku waranqa isqon pachaq iskay
  chunka watamanta pacha, mana ONU kamachikusqanta uyarispa, astawan kay llaqtapipas
  pisi yuraq runakunalla kamachikunku, mana munashaspa kikin yana runa kamachiykunanta,
  imayna ONU kamachikamun. ONU nin: Manubia huch’uy llaqta hatarichun Independensian
  rayku kikillantaqmi kikin Republika Afrika del Sur, llapa runakuna tiyaq, suwanku
  kamachiqtin rayku. Argentinapi wañuy mirashian BUENOS AIRES. Aymuray killa iskay
  chunka qanchisniyoq p’unchay (Croicapaq). Confederasion General del Trabajo (CGT),
  soqta chuka iskayniyoq Argentina sindicatupuwan waqarinkunku, kay iskay llank’aq
  runakunaq organisasion Argentinamantapacha, qelqankupi, Buenos Aires kamachikuq
  kondenamunku “Triple A” nishu paña, runakuna kaskanrayku, kaykuna yawar chonq’a
  runa hina, kunankama kay qepa chunka hujniyoq killakama, iskaypachaq peskachunka
  lloq’e militant runakunaman wañichiranku makinkupi. Wakin preogresista Argentinokunataq,
  mana garantiyayoq, kashanku, chay rayku, ripushanku karu llaqtakunama, yachachiqkuna,
  yachaqkuna, sacerdotikuna, sindikato kamachiq runakuna, chay rayku llaqta organisasiunkuna
  protestanku, garantista maña kamushanku kamachikoq runakunaman.'
page5-que: '5: Hamut’aypa kallpan Ñaqpaqen qelqaq: Angel Avendaño Qelqaqkuna: William
  Hurtado de Mendoza Oscar Campero Raúl Guerra Roger Cussi LLin’pi Umalleq: Jesús
  Ruiz Durand Qelqarraraki: Pedro Parra Ayala Hamut’aypa kallpan Gobierno Revolusionarupaq
  churasqa mit’ali Kamachiqkuna: Guillermo Thorndike: Qelqaqkuna umalleq Abelardo
  Oquendo Humberto Castillo Anseimi Eduardo Mazzini Umalleqkuna Mana allin jueskunatan
  ch’atanqaku Guillermo Thorndike qelqasqan Kanraqmi kunan pacha, qayna hina peruanukunata
  maqaykuspa yukaqkuna. Paykunan, sapa pacha t’iqraq kamachi Quykuqtin yukanankupaq
  ñanta mashkanku. Hinan karan Reforma Agraria Kamachiwan. Pisillan karanku, kay kamachi
  hina, millaywan qhawasqa. Revolusion ñawpaqninpi lliw Peru llaqtapi, gamunalkuna
  kamachita munasqallanman hap’iranku. Kampesinota waka suwamanta ch’ataspanku mana
  imamanta karsilman apachiqku. Huchatan yanqa hatarichiqku. Qepanpitaq rikhurichiqku
  millay suwata hina Hinata ruwaspankuyn qellichaqku dirigente kanpesinuta, chanin
  chaq kunkantawan, qellichaqkutaq, llank’ananpaq hallpa mañarikuyninta. Hinatan gomonalkuna
  niq: Qosykusuman, hinamantaq qhawachiqku justisia, paykunamanta millay rimasqanta.
  Chay millay kayninku, yanqalla kaqtinpas, mana huchayoq runata, nishu millay hachan
  manta hayraqtinkupas: mana hayk’aq kampesino sut’in rimaq kaqtinpas, mana hayk’aq
  ayllun juisiuta llalliqtinpas, manan, mana allin jueskunaman imapas qoykuqchu. Mana
  allin jueskunaq, kamachiqkunaq, gamonalkunaq huchanmantan campesino muchoq. Happantan,
  rimariynintawan qechuqku. Kanpesino muchusqan rayku, wamink’a Velasko hatarirqan,
  kamachina wasimanta, mana allin peruanukunata qarquspa. Hinapin Revolusion paqariran,
  aswan allin kamachinintaq, Reforma Agraria kamachi. Kay revolusionario soldadoq
  chukinmi gamonalkunaq komunidadwan juisiochakusqanta kuchurqun. Tupaq Amarutaq,
  Velaskoq kunkanpi hojmanta Hinata rimananqa sayaririn: kampesino manañan wajcha
  kay niykita gamonalkuna mijuqankuchu. Kamachi hunt’akunanpaq kamachillapichu qhepanan.
  Aswanmi. Kamachiqkuna allin kayninwan hunt’achinanku. Kunanmi peruanukuna yachanchis
  llaqtanchis jusgadupi, mana allin jueskuna, gamonalkunawan kuskachasqa Reforma Agraria
  yukasqankuta. Chaymantaq imaymana willakiykuna chayamun Corte Superior del Cusco
  kanpesinokunata abusasqan kunamanta, chaymi “mundial” sutichasqa mit’ali, qayna
  Tawantinsuyuq umallisqan llawtakama chayakurqan kamachiypi inmorialidadta tarispa.
  Peru llaqtantinmi chaymanta pacha yachararqan, wallpata, wakata ima kanpesino juesman
  qoykusqanta. Hinaman yachallantaq, qolqeta escribanuman pagasqanta; yachallankutaq
  jues, rimariyninwan, punchuyoq husut’ayoq kasqan rayku kanpesino k’irisqanta, yachakullantaq
  komunidadpa diregenten imaymanamanta tunpasqankuta revolusionpaq llank’asqanta saqenanpaq.
  Yachakullantaq, kanpesino revolusionpi thunkisqanta, yachakullantaq, chaychika ruway
  revolusionpaq phiñarikuy qallarisqankuta. Cronicapi, Mundialpi llank’aq runakunatan,
  chay mana allin jueskuna manchachiyta munaranku. Qelqakunata, Limapi qhapaq reqsisqankunaman
  apachispa. Chaypin kay llank’aqkunata phiña agitadurmanta ch’ataranku. Kampesinokunata
  hinan, ch’atarqanku. Chaypin niwaqku, aswan allin kananpaq upallaychis nispa, ama
  kamachiwan millayman chayanaykichispaq. Paykunan kamachi hap’iq karanku. Ichaqa,
  manan manchakuykuchu. Revolusionpaqmi llank’ayku, Peru llaqtanchis revolusionllapaq.
  Hinamanmi revolusionpas ñoqaykuta amachawanku. Umallinimi Corte Soprema Justisiata
  Dr. Velasco Gallo, paytaqmi kamachikun Distirito Judicial del Cusco y Madre de Dios
  investigasion qhawananpaq. Aswan kuraq kamachiqmi. Dr. Ignacio Tello Campodónico,
  Qosqota chayaran, chaypin mana allin kamachiqkunata. Kanpesino kunatawan tapuran.
  Chay tapusqanpin tarirqan, kay jueskunaq mana allinman justisia apasqankuta. Chaymanta
  tarillantaq, kay gobierno revolucionario de la Fuerza Armada hunt’achisqanta, mana
  allinman t’ijrasqankuta. Chayraykun pisqa jueskunata orqonku. Kusi kuykun, kay Corte
  Superior de Justicia ruwasqanmanta, suyaykutaqmi, Qosqoman justisia chayanpaq, amaña
  revolusionman K’iriq kutirinankupaq. Mana ichawa, Qosqollapichu kay mana allin jueskuna
  kanku. Chay nanashaq Huayanay komunidadmi mana yuyayniyoq jues rayku wañuchiypi
  rikukuran, chay mana yuyayniyoq juesllataqmi, kunan nin Corte Superior de Huancavelia
  qhawakunanpaq. Qosqopi ruwakusqanmani, ñoqayku tapukiyku: pikunan huchayoq, pikunan
  tapurikuspa hayrananku karan. Chay tapukuymanmi, hojillata kutichiyku. Corte Superior
  del Cusco huchayoq. Kanpesino wayqeykuwanmi llank’ashayku Peru revolusionario llaqta
  qhespichnapaq. Chaypaqmi chaninchasqa justisia, kunan ganomalmanta, contrarevolusionmanta
  ima t’aqasqa kanqa. Kanpesino wayqeykupaq hinan, ñoqaykupaq, manaraq awqay tukukunraqchu.
  PAKASQA QELQA Angel Avendaño qelqasqan Lima Llaqtapi Muchuriy Sapa p’unchaymi tapurikuni:
  Imatan ruwani kay hatun Lima llaqtapi? Imapaqmi hamurani sumaq Qosqo llaqtaymanta?
  Limapiqa phuyullan sapa p’unchay yawarnikitawan sonqoykitawan chirichikun. Runakunapas
  phiña phiña uyalla, purinku, manan kay hatun llaqtapiqa pipas tapurikusunkichu lliwmi
  ruwanankupi purinku. Tapurikuni taqmi, ñakariypaqcha mamay wachawarqan nispa. Muchurinaypaq.
  Lima runakunaqa manan reqenakunkuchu aylluypi hina. Nishu karupintiyanku karullapi
  purinku carupas, runata apan sisita hina, teq’e teq’e samayiykipas hoqpa samaynin
  hina. Sinchitapuni Limapi nak’arikun. Limaqa Hinan, imaymanan Limapi kan. Munasqaykitan
  tarinki kolqepaq. Kayman chayamun lliw Peru llaqtapi tarpushanku. Limaqa, wayqenchis
  kamachikuq Juan Velasco Alvaradoq tiyananmi. Kaymanta pachan waqcha runakunapaq
  Kamachikunata qelqan. Ashkapunin provinsiamanta runakunan Limapi tiyanku kaypi huqnirayta
  tiyanku ñoqaqa, manapuni aylluyta qonqaymanchu, sapakutin yuyarani llaqtayta, chapi
  qepan mamay, Taytay, wayqeykuna, panaykuna ima, chaypitaqmi, saqene, erque tiyayniyta.
  Kunanqa Peru llaqtapi ancha kusisqa waqcha runakuna tiyanku chaqrankuta chaskikuspa
  Reforma Agraria nisqa Kamachiwan, sumaqta huñunakuspa llank’akunankupaq Propiedad
  Social ñisqawan. Ñoqaqa llakisqan purine sapa Qosqoyta yuyarispay, chaypin kan t’anta,
  sumaq t’anta, p’asñakuapas hawast’ika hina sumaq, I chaypas, kusirichi wanchu, cheqaqmi
  hamawt’akuna nisqan manapunin kanmanchu llaqtanchispa munaynin hina, chayllatan
  kunan rimayamuykichis. Inga y Mandina rimariynin “Kanmi runakuna revolusion saphinchayta
  munaq” “Kanllataqmi hoj runakuna aprawan revolusion seq’oyta munaq” Inkakunaq Paqariynin
  Willka yunkapi, Qollasuyupin kashan hoq marka, Pawareq tampu sutiyoq, hojkunan ninku
  Tampu T’oqo. Chaymi niyta munan illareq wasi. Willakuymi yuyarin tawantin inteq
  churin kasqankuta paykunan chay tanpumanta lloqseranku, chaymantan puririnku kontisuyuman,
  hinaspan hoj wayqenkuta, cheqnikuspanku orqo ukhupi wesqarkanku; hojtaqmi rumipi
  tukurqan wanakawri sutiyoq orqopi. Manko qhapaqpa pananmi karqan Mama Ocllo wako
  sutiyoc, Sinchi Roqawan, ñawparin Qosqokama, chaypin sayarichinku kamachikunaq tiyananta.
  Kay markapin Alqawisakuna tiarqanku, hinaspa kaykunari, inkakunawan t’aqanakuranku
  hallpata, allinta q’awarikuspa, sumaqta tiyakuranku. Manko Qhapaq, Sinchi Roqa,
  Loq’e Yupanki kamachiqtikun, allinpi kausaranku, chaqrata llank’ariranku, wawuakunpas
  wawayoq kapuranku, hallpatapas yaparanku, sumaqpi tiyaspanku. Mayta Qhapaq Inka
  kamachiqtinmi, inkakuma Allqawisakunawan awqayman haykuranku, maqanakunku wañuchinakuykama,
  hinaspan inkakuna sayariran qhapaq runa hina. Chaymantataq kamachikun Qhapaq yupanki
  Inka, chaymanta, Inka Roqa kamachikullantaq ruwaranku hatun wasikunata, Tawantinsuyo
  kamachina tiyananpaq. CRONICAWAN: Rimayinchis Qallarinapaq Kawsashanchismi mana
  qonqay watakunata. Llaqtanchismi sayarishan weqenmanta pacha, tullunmanta pacha,
  mujunmanta pacha. Quepapushanñan phiña phuyu watakuna, chay llaki p’unchaykuna,
  runaq muchurinan watakuna. Qaynaqa, runakuna llakillapi kawsaranku, Asiendakunapi
  uyqa hina llank’aranku, mana mijusqa mana samayuspa, mana qolqeta reqsispa, allin
  hayt’asqa, allin saqmasqa. Muchuyllan waqayllan runapaq karan. Hallpaq ruruntaqmi,
  mana sonqoyuq asendakunapaq karan. Chay watakunapi manan pipas siminta kichariranchu,
  llakiynimanta rimarinpaq, asendadukuna apuraylla guardiata waqyaranku, jueskunata
  yachachiqku karselpi rimaq runata wesqananpaq. Lliw kamachiqkuna asendadoq makinpi
  karqan. Manan justisiaspas, nileypas washca runataqa qhawariqchu. Onquyllan wañuyllan,
  llaqta runapaq karan. Hatun kamachikuqkuna, Presidente, diputados, senadores, nisqa
  runakunan, rimaspalla kawsaranku, mana sayk’uyta rimaspa, qolqeta pakaspa, runaq
  hunpiyninta bolsillurukuspa, llaqtanchis qorinta, petrolluta qatuspa. Paykunapaqmi
  karan mijunapes uqyanapas, traguq chawpillanpin hatun Peru llaqtata qaturanku. Chayta
  rikuspan warmink’a Juan Velasco Alvarado, wamink’a masinkunawan sayarin, ch’ulla
  qari hina lliw soldado masnichis sayarinku, chay suwa, qella, kamac heqkunata qarquspanku.
  Wamink’a Juan Velasco Alvarado ruwasqanta REVOLUCION DEL 3 DE OCTUBRE O REVOLUCION
  PERUANA sutinwan reasinchis. Cheqaq revolusionmi warmink’a Juan Velasco Alvarado,
  ruwasqan. Imaraykun Pisi rimallaypi nisun? Hallpata rakin cheqaqpaq chaqrapi llank’aq
  masinchiskunaman. Chaymanta wiqch’un suwa gringukunata. Chaskipun Peru llaqtapaq
  petrolluta, minakunata chaskillantaq. Kamichita qelqan wajcha runakunapaq. Hatun
  llaqtapi obrero wajcha runa masinchispas Propiedad Social nisqa kamachita quspa.
  Kunanqa, Peru llaqta manañan hatun llaqtakunata qatinchu ñawpaq hina. Peru llaqtanchis,
  munasqan llaqtakunawan qatun, munasqan llaqtakuna llawantay, ratinpas. Kunanqa,
  llaqtanchista anchata munanku huj llaqtakuna, chay hatun kaynimpi sapallan sayarisqanmanta.
  Chaymi, Soberano llaqta sutichasqa. Asllaraqmi chaypas Gobierno Revolucionario ruwasqan.
  Mana revolucion peruana kantinqa, ni runa simitapas rimasunmanch. Ch’ulla unanchasqa
  simita hina. Chay raykun lliw wajcha runakuna Revolusion Perwanawan Puririnanchis
  unanchanchista allinta hap’inanchis, kawsayninchiswan revolusionta qarpaspanchis
  mujuta hina qhawaykuspalla ruruchinchis, hinatan qawa qaqaykuspalla revolusionta
  t’ikachinanchis, allinta, sumaqta kusiyukuspalla llaqtanchis kawsananpaq. Revolusion
  peruanaqa intiq k’anchaymin hina aswan cheqaqmi, makinchis ñawpallanpin mana atiy
  ruwantapas churan, allinta wichananchispaq, llaqtanchispa hayllinkunata perqaspa,
  runaq mosqoyninta tarpuspa, unanchayta llanllarichispa. Unanchayninchis p’unchaynimpi
  Soqta watañan Revolusion Peruana qallarisqan. Manan hayk’aqpas soqta watallapi kay
  revolusion ruwasqanta, ruwarankuchu. Ñoqanchismi kanchis ajllasqa runa hina, revolusionario
  runakuna, weqe p’anpaq suwa ayqecheq, qella llank’achoq, ñoqanchismi kanchis, llaqtanchispa
  Sinchi qhepaqkunaq allpan rakiq. Maytacha muchurisunman, mana revolusionpi tiyasunman
  cheyqa. Ñawpay mit’api hina lliwpa cheqnisqacha Kasunman. Lliwpa p’anasqan, mana
  revolusion pi tiaspaqa sonkonchischa yawartaraq waqashasman. Cheqaq revolusionpi
  iaspaqa sonkonchischa yawartaraq waqashanman. Cheqaq revolusion chayamuctinmi qonqasqa
  ayllukunapi runakuna, hujmanta inkakunaq kawsayninpi hina sumaqta juna masinchista
  hina rimay kusunchis, wayqey nispa, Peruawanupura, revolusionario pura rimanakusun.
  Chay revolucionario kasqanchistan 7 de Junio p’unchaypi qhaparinanchis, unanchanchista
  hujmanta wayraman oqarispa. Revolusionariun kani, ninanchismi, hinaspataqmi, Juan
  Velasco Alvaraduwan, kuraq wayqenchiswan tupananchis. Ch’ulla sonqolla, ch’ulla
  smaylla, ch’ulla munukuyllawan. Paymi UNANCHANCHISTA apanqari makinwan, sonqonwan,
  yaquarniwan, ancha qari kayninpi. Hoqmantaya wamink’a wayqenchiswan 7 de Junio p’unchaypi
  qaparisun: Unanchay, Pukayuraq sonqoyoq, qanraykun wañuytapas, imatapas tariyman,
  qan raykun revolusion raykun. Peru hatun llaqta, ari, qanwanmi wiyñaypaq Kharunchakusaq,
  qantan unancha sonqupi a pasayki. Runa simipi rimayninchis Ñan runasimipi qelqaqkuna
  hamut’ayninkuta rimamushankuña: Ima simitan rimasun nispa? Qosqopi rimasqankutachu,
  icha Andawaylaspi rimasqankutachu. Chayraqmi ayllukunapi qonqasqa runakuna siminta
  paskarimushanku, chay qelqaq runakuna munasqankuta, mana yachasqankuta, llaqta runaq
  sutim rimayushanku. Chaymi chay chaqrusqa mayupi challwaqkuna llalliynin. Ofisial
  Runasimi kasqanmanta pachan waqcha runakuna llaqta runakuna hayllininku. Hoqmantan
  inkaq kawsayninpi hina rimasun, cheqapaq rimayninchista, manaña p’enqakuspa, mana
  pakarikuspa, kusisqa, mana llaqtanchismanta p’enqakuspa. Chaymanta lliw kuraq wayqenchis
  ruwasqanta, takinkuna ñak’arisqanta, rumi llank’asqankuta, chajrapi ruwasqankuta,
  siminchispi rimayusun, chaymi chay inkakunaq yachaynin nisqa, llaqtaq ruwasqan nisqa,
  Hojmantan qonqosqa intiq k’anchariyninta horqoson, teqsi muyuynintinpi reqsenankupaq
  ñawpaq runa masinchis ruawasqanta. Chayman tapas lliw kamachiqkuna Runa Simipi rimanan,
  manaña yukawuananchispaq, manaña ñawsata hina munasqankuta rimaywananchispaq. Kusapunin
  runasimi ofisialirikusqan, aswan kallpawan chay kamachiyta qhespechisun. Umanchispi,
  Revolusion peruanata churayukusun, sumaqta llaqtanchis llank’ayllapi cawsananpaq.'
page6-que: '6: Huayanaypa muchuriynin HUAYANAY edition Ulluntay Tampu Mario Florian
  Rumin, phuyun Ullantay-Tampu k’iti Rumeq rumin, runamanta Ima ninmi, takiyniyki
  - -ch’uychu Willka Mayoq Takyninwan kamarisqa – Way nanany! Way warak’aq rumin!
  Way ñawch’I wach’il Way k’irisqa qheswa puma Takyaylla musqosqa Huk kuntur (huktaq,
  allpamanta) qhawapayamushunki wichaymanta Phawaq amaru, mayuykin sispalla qaqaychasunki.
  Unaymanta yawar, ancha wayna qampi phawan, Ulluntay-Tampu Llaqta. Miray sunquykiqa
  manan rumiyascachu Sapa p’unchay. Willaq – Umu qori akillaykita samirispa, qhapaq
  simiwan, napaykunki hanaq pachapi wawa inita. Inti raymi: Arpay. Sayaq—wanka, Ullantay-tampu
  Apu Ullantaypa wiqen makiykipin k’anchay Rumin, phuyun Ullantay-Tampu k’iti. Phuyu
  Qhawaq William Hurtado de Mendoza Pinqanmanta kuraq kanman: Phuyu Qhawaq, tapuriykin.
  Manachu qanpi tuta illaririn, manachu qanllapitaq p’unchaypas tutamanta samarichin
  Manachu qanpi pacha qallarin, manachu ñaiykipi wañuypas ch’usaqyanri kawsaypi phutunanpaq.
  Manachu qhapariyniyki intita llanthuchirqan; manuchu killa yupiykita qatirispa hujtapuni
  ñata tariranri. Pin qanmanta kuraq kanman: Phuyu Qhawaq, tapuriykin. Manachu tulluykipi
  sayarispa t’antapas hanaqman wicharirqan. Manachu ñawiykipi ch’askallisqa, k’anchaypas
  hanaq pachata k’iririran. Manachu runapas qhasquykipi sunqullisqa, chiqnikuypi,
  nanayninta tarpuranri. Manachu nanaypuwanpas, wiqiykipi intillisqa k’umuykuspa chinkaranri.
  Pin qanmanta kuraq kanman; Phuyu Qhawaq, Tapuriykin. Manachu musquypas makiykipi
  thuparisqa, iskaypi kay pachata ch’iqtaranri. Manachu Musphaypas, kunkaykipi mukirisqa
  chijchipi, yana phuyuta nut’uranri. Manachu nina, Chaykiykipi sansarisqa. rit’pi,
  chirinta tarpuranri. Pin qanmanta kuraq kanaman: Phuyu Qhawaq, Tapuriykin.'
page7-que: '7: Llaqtanchismanta Warmikunaq watanpi Consuelo de Velasco nin: Revolusionmi
  chayraq chaninchayashian llapa warmikunata, ONU sutichasqa organisasion teqsemuyunischispaq
  kay waranka esqonpa chaq qanchischunka peskayoq watapi, suticharqa “Año Internacional
  de la Mujer”, runa siminninchispi nin “Teqsemuyoq llaqtapi warmikunaq watanmi”;
  llapa llaqtapipas jina warmicuna yanapanku ayllukuta, hatun llaqtankuta q’especheq
  allin kausayta makaspa, llapa runa masinkupaq, wawanku rayku pikunapaq lank’anku
  p’unchay chissiaqninta. Peru suyunchispipis hinallataqmi uma kamachiqkunninchis.
  Waranka esqonpachaq soqtachunka pusayoq watamanta pacha, quinsa p’unchaypi oqtubre
  quillamanta pacha, warmiman chayraq chaninchayakamun pay Hinata, mosoq Peru suyo
  q’espichiypi imaynatas paq’arichimusun Revolusion Peruananchista, llak’aq runaq
  allin kawsayninta makaspa chayta ruwakushain yachaq wasikunapi, fabrikakunapi, komunidad
  kunapi, ministerukunapi, quiquin justisia sosialta makaspa, allin kausayninchista
  ruwaspa, paqarin minch’a punchaypi wanwanchis mana m’uchurinanpaq, hatun kusikuywan
  kausanankupaq. Iman chay contrabando nisqa Contrabanduqa hawllaqtakunapaq k’atuymi
  hoj hawllaqtapi ranti mana sisata pagaspa. Contrabanduqa delito nisqan, imaynan
  llaqtaq kasqanta suawaq chaynay. Fronterapi tiyaq runakunan contrabanduta ruwanku.
  Manan unallikunkucho imaynanta llaqtanchista suashianku chayta, Puno llaqtapi, Huankane,
  Konima, Yunguyu markaqunapi runakuna mana sonqoyoq, mana llaqta munaq contrabandatu
  ruwanku. Ministro Rafael hoyos Rubio kamachikuq chaynata nin: qatisunmi chinkanan
  kama contrabandistata. Sarusunmi contraband ruwaq runataqa. Manan allin peruanuchu
  kanman contrabandistaqa, peruano masin mijunanta hawarunakunaman apan. Contrabandistata
  rikunqi chayqa llaqtayqi kamacheqman willanki, karselpi contrabandistata wesqananpaq.
  Qantataq kosonqiku kusqanta k’atuna apasqanta. Chaypas Tumbes nisqa llawtapipas
  contraband kanmi. Ichaqaq ñan Peru llaqtanchispi kamachikuqkuna nikuña wañunanku
  kaman contrabandistata qatisun. Gamonalkunaq rimaynintaqa manan kasunachu Gamonalmi
  kunan purin cheqnita tarpuspa: chay millan puriynimpi llullakuspa munasqanta rimakun.
  Imatan gamonalkuna ninku: Tukuqapunqan wasmink’a Juan Velasco Alvaradoq q’ateq runa
  ninku. Usphashankucha chay gamonalkunaqa. Lliw chaqrapi llank’aq runakuna tukuqapuman,
  lliwchay hatun llaqtakunapi obrero nisqa runakuna tukukapunkuman. Lliwcha peruano
  masinchis tukukunman. Chay punchawqa manan hayqaqpas chayamunqachu. Chaymanta ninku:
  yarqaypin purishianchis nispa. Paykunacha mana llank’aq yachaq qella pura masinkuwan
  yarkayta tarishianku. manaña waqcharuna paykunapaq yukaytin. Ninkullataq lliwmi
  phiña-phiña purinku Velasco Alvarado Wamink’a kontranpi Chaypas llulla sonqonqopi
  hamut’asqankun. Manañataq pipas nina q’allunta uyarinchu, manaña yuqayatiq, gamonalkuna
  uywata wañuchinku, mijunata pakanku, contrarevolucionario jueskunawan aq’ata ojaspa
  llank’aq runakunata karselman churachiyta munanku. Gomanalpa qolqen kashanraqmi:
  Suasqa qolqenwanmi runakunata rantikun, asambleapi tiempo perdicheqta, ayllupi mana
  llank’aqta, hatun llaqtaqunapi rumi chanq’aqta. Chaykunan contrarevolucionario sutiyoq.
  Manan chay asendado rimasqantaqa kasunanchu. Llulla rimay nina simi, gamonalkuna
  imaymanata rimanku waycha runaq kontranta, imarayku: asienda hallpata revolusion
  rakisqanmanta. RUNA SIMI ARWI NO. 1 Manan pipas p’ampachinmanchu revolusion hatarichisqanta
  General Enrique Gallegos Venero, Allpapi llankay kamachikuq Ministro, kaynunchay
  niramun: Manan pipas haykaqpis pampachinmanchu revolusion hatarichisqanta soldadokuna
  llaqtaqwan sayarenqaku contrarevolucionario nisqaman saruq ñuttunanku kama. Chayta
  riman General Gallegos tupaqtin dirigentekuna Federasión Agraria Departamental de
  Lima. Kay dirigentekuna Ministroman nirqanku: kashanmi aschalla runakuna cheqniy
  tarpuyta munasianku, mana allinta revolusion purinanpaq. Kaykuna contrarrevolusionario
  nisqata munanku pampachiyta lluy revolusion ruqasqanta hoqpa rimayninta uyarispa.
  Chayananña justicia huayanayman Jatun Corte-Suprema yuyarichin: Wankavelika jueskunaman,
  justicia chayananpaq wayanay kampesinokunapaq. Paykuna suyakunku kay revolusionninchis
  justisia ruwakunanpaq Wesqasqa campesinokunamanta libertadninta mañakuspa. Corte-Suprema
  justicia Republikanchismanta kamachikuq uma Dr. Francisco Velasco Gallo yuyarichin
  Huancavelica Corte Superiorman kay jatun uma kamachiquqman chayachinamunkupaq imaynatas
  purisshan huayanaypa juisun k’añunchallay q’elqaykun telegramata Huancavelica juez
  kamachikuqkuna osq’ylla purinankupaq chay kampesinukunaq wasinkuta kutinakunkupaq.
  Chunka soqtayoq p’unchaypi, abril Quillapiraq Corte-Suprema informaranku kay instruqsion,
  fiscal maquinman churaskankuta. Huancavelika jueskuna Dr. Julio Miguel Mendoza Dongo,
  Manuel Jesus Melendes puan manaraqmi califikankuchu, Akobanba jues instruqturmanta
  agente fiscal suplentementawan, apachiskankuta chay rayku qanchis kampesinukuna
  karsilpi wesqasqa kasianku paykunata tumpanku César Matias Escobarpa wanuyninta.'
page8-que: '8: Kay runakunaqpaqmi revolusion ruwakushan Manañan Kunan uyanchista pakananchischu.
  Kunanmanta paqarinmanmi, Runasimipi ch’uyata rimarisun. Hujmantan, noqanchispaq
  p’unchay illarimun. Wayna asiyninta rijurichimuspa, payqa yachanñan, revolusinario
  kayta, chaymi awqanchiskunamanta asikushan. Qaynalan Huñukusun, mayqen plasapipas
  revolusionario hina wamink’akunanchis simin uyariq, ch’ulla qori, ch’ulla sonqa,
  ch’ulla yuyay hina, raymi killapi kanchis p’unchayninpi Bolognesi plasapi tantanakusun
  Mananacha kay runa hina P’ampachaska purisunchu, huqpa qolqentaa q’epirikuspa, k’umillu,
  mana runa masinchispis, kanmanchu hina. Kay llaqtarunaq mikinmi, sapa paqariq, runaq
  chajranta t’ikarichiq. Mana hayk’aq sayk’uyninwan ruruchisqanta mijunanpaq. Kunanmi
  ichaqa ruruchisqan paypaq kanqa. Upallalla k’umuqtan runakunata ñawpaq rikuranchis.
  Kunanmi makinkuta oqarispa ch’ulla sunqulla KUSIKUYNINTA qaparinku.'
page9-que:
page10-que:
page11-que:
page12-que:
page13-que:
page14-que:
page15-que:
page16-que:
---
